# -*- mode: mandoku-view -*-
#+TITLE: 攻媿集
#+DATE: 2015-09-23 10:23:11
#+PROPERTY: JUAN 0

<md:KR4d0243_SBCK_112-19a>¶
<md:KR4d0243_SBCK_000-1a>¶
<pb:KR4d0243_WYG_000-1a>
欽定四庫全書　　　　　集部四
　攻媿集　　　　　　　　别集類三(宋/)
　　提要
　　　　(臣/)等謹案攻媿集一百一十二巻宋樓鑰撰
　　　　鑰有范文正年譜已著録其集載於諸家書
　　　　目者或作百巻或作八十五巻而世所傳鈔
　　　　本有僅存四十二巻者葢流傳既乆多所佚
　　　　脱此本原作一百二十卷與宋史藝文志及
<pb:KR4d0243_WYG_000-1b>
　　　　陳振孫書録解題所載相同猶為舊帙惟中
　　　　缺第七十七巻據原目為宣王内修政事光
　　　　武大度同髙祖二賦玉巵為夀宅道炳星緯
　　　　二詩用人安民治兵三䇿又缺第七十八巻
　　　　據原目為御試進士舉人台試館職閣職省
　　　　試别試解試上舍州學諸試所擬䇿問十五
　　　　篇又缺第七十九巻據原目為宴㑹慶賀致
　　　　語十五篇上梁文四篇勸農文二篇其第七
<pb:KR4d0243_WYG_000-2a>
　　　　十三卷據原目缺跋王伯奮所藏文苑英華
　　　　跋清閟居士臨修禊序二篇第七十四卷據
　　　　原目缺跋劉元城江諫議任諫議鄒道鄉陳
　　　　了齋五諫帖一篇而第五十六巻中揚州平
　　　　山堂記亦缺其後半諸家所藏刻本鈔本並
　　　　同今俱無從校補至第四十八巻第八十巻
　　　　第八十一巻第八十二巻有青詞朱表齋文
　　　　疏文之類凡一百六十七篇均非文章之正
<pb:KR4d0243_WYG_000-2b>
　　　　軌謹稟承
　　聖訓槩從刪削重編為一百一十二巻用聚珍版
　　　　摹印以廣其傳鑰居官持正有守而學問賅
　　　　博文章淹雅尤多為世所傳述本傳稱其代
　　　　言坦明得制誥體葉紹翁四朝聞見録載鑰
　　　　草光宗内禪制詞有雖喪紀自行於宫中而
　　　　禮文難示于天下二語為海内所稱此言其
　　　　工於内外制也本傳又稱鑰試南宫以犯諱
<pb:KR4d0243_WYG_000-3a>
　　　　請㫖冠末等投贄諸公胡銓稱為翰林才今
　　　　集中謝省闈主文啓一首即是時所作此言
　　　　其工于啟劄也王應麟困學紀聞取其門前
　　　　莫約頻來客坐上同觀未見書二句載入評
　　　　詩類中此言其工於聲偶也而袁桷延祐四
　　　　明志稱其于中原師友傳授悉窮淵奥經訓
　　　　小學精据可傳信尤能盡鑰之實葢宋自南
　　　　渡而後士大夫多求勝于空言而不甚究心
<pb:KR4d0243_WYG_000-3b>
　　　　於實學鑰獨綜貫今古折衷攷校凡所論辨
　　　　悉能洞澈源流可謂有本之文不同浮議王
　　　　士禎居易録稱其行盡松杉三十里看來樓
　　　　閣幾由旬一百五日麥秋泠二十四番花信
　　　　風水真緑净不可唾魚若空行無所依諸句
　　　　而病是集多叢冗謂表狀内外制之類刪去
　　　　半部亦可然貪多務博即誠齋劍南平園諸
　　　　集亦然葢一時之風氣不必以是為鑰病也
<pb:KR4d0243_WYG_000-4a>
　　　　至於題跋諸篇尤多原原本本證據分明不
　　　　止於居易録所稱三笑圗賛吳彩鸞玉篇鈔
　　　　唐昭宗賜憘實勅書三篇毛晉輯津逮秘書
　　　　摘録宋人題跋共為一集而獨不及鑰其偶
　　　　未見此書歟乾隆四十六年六月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
<pb:KR4d0243_WYG_000-5a>
攻媿集原序¶
鄮山參政樓公攻媿先生文集一百二十卷建安眞徳¶
秀伏讀而嘆曰嗚呼此可以觀公立朝事君之大節矣¶
葢公之文如三辰五星森立天漢昭昭乎可觀而不可¶
窮如泰華喬嶽蓄泄雲雨巖巖乎莫測其巔際如九江¶
百川波瀾蕩潏淵淵乎不見其涯涘人徒覩英華發外¶
之盛而不知其本有在也慶元初韓侂胄除知閤門事¶
忠肅彭公力諫改侂胄内祠彭公予郡公在瑣闥極論
<pb:KR4d0243_WYG_000-5b>
之云去者不復侍左右留者召見無時終不能逺時侂<md:KR4d0243_SBCK_000-1b>¶胄之惡未著也既而竊弄國柄以黨論盡錮天下賢士¶
挑敵棄盟中外騷然天下始服公先見朱文公侍經筵¶
内批予祠公持其命不下曰當今人望儒宗無出熹之¶
右者奏雖寢然當邪説充塞之時首倡學者共尊朱公¶
後卒賴其言而學禁遂開道統有續然則觀公平生大¶
節而後可以讀公之文矣公生于故家接中朝文雅博¶
極羣書識古文竒字文偹衆體非如他人窘狹僻澀以
<pb:KR4d0243_WYG_000-6a>
一長名家而又發之以忠孝本之以仁義其大典册大¶
議論則世道之消長學術之廢興善類之離合繋焉方<md:KR4d0243_SBCK_000-2a>¶淳熈間鴻碩滿朝毎以奏篇出其援據該洽義理條達¶
者學士大夫讀之必曰樓公之文也一詔令下其詞氣¶
雄渾筆力雅健者亦必曰樓公之文也嗚呼所謂有本¶
者如是非耶公既齾侂胄之鋒退居卻掃者十有四年¶
嘉定初起為内相俄輔大政向來儔輩凋喪略盡而公¶
巋然獨存遂為一代文宗徳秀嘗竊論南渡以來詞人
<pb:KR4d0243_WYG_000-6b>
固多其力量氣魄可與全盛時先賢並驅惟鉅野李公¶
漢老龍溪汪公彦章及公三人而已念昔校藝南宮自¶
事東府或清言竟日或極論達旦徳秀退而書紳終身<md:KR4d0243_SBCK_000-2b>¶誦之其所以猶爲當世善人君子所與而不遂為塗人¶
之歸者公之教也公季子治以集序見命徳秀何敢辭¶
建安眞徳秀謹序
<md:KR4d0243_SBCK_000-3a>¶

<pb:KR4d0243_WYG_001-1a>
欽定四庫¶全書
　
