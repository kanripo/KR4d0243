# -*- mode: mandoku-view -*-
#+TITLE: 攻媿集
#+DATE: 2015-09-23 10:23:12
#+PROPERTY: LASTPB  <md:KR4d0243_SBCK_063-1a>
#+PROPERTY: JUAN 64

¶
<md:KR4d0243_SBCK_064-1a>¶
<pb:KR4d0243_WYG_064-1a>
欽定四庫全書
　攻媿集卷六十四¶
　　　　　　　　　　　　　宋　樓鑰　撰¶
　啟¶
　　代賀王樞密(倫/)奉使回啟(以下五首代舅/氏汪尚書大猷)¶
交鄰國有道乎大而事小遣使臣以禮也遠而有光自¶
昔才難于今任重十九年誠著夷狄孰謂世無蘇子卿¶
數千里口伐可汗必有人如鄭元璹惟樂天者保天下
<pb:KR4d0243_WYG_064-1b>
故和戎而得戎心乗軺之人銜箠于道臨軒優造固盛¶
世之非常杖節請行實大臣之未有揚旌亟去締兩朝<md:KR4d0243_SBCK_064-1b>¶魚水之歡接淅言還際千載風雲之㑹神人喜樂河海¶
晏安么麽至微驩快以抃恭惟某官有宰相器真王佐¶
材量括江湖不清不濁氣充天地至大至剛貌不勝衣¶
心匪轉石言而造膝非堯舜之道不敢陳議或犯顔雖¶
賁育之勇不能過愈膺眷注寖厯清華快吟紅藥之階¶
久寓紫微之直敏悟如廷碩時詔誥皆自為之文精壯
<pb:KR4d0243_WYG_064-2a>
若燕公大述作類皆出其手進貳樞府増重聖朝運籌¶
于帷幄之中折衝于樽俎之際上方安邉境于無事時¶
乃堅和盟于未寒禮云禮云豈玉帛乎哉使乎使乎安<md:KR4d0243_SBCK_064-2a>¶國家可也謂虞臣之相遜彼或一時命裴度以往釐正¶
在今日確持志士之操果為天子而行帝曰汝諧僉言¶
惟允身輕一葉佩四海之安危名重泰山聳萬夫之風¶
采分憂北顧顒望東歸馬維駒馬維騏方聽黄華之選¶
鵻集栩鵻集杞已聞四牡之來生靈獲按堵之安宗社
<pb:KR4d0243_WYG_064-2b>
有覆盂之固孤忠凜凜馳不測之深淵萬目睽睽仰難¶
逢之盛事歡傳土宇喜動天顔去握漢旄固已虚上台¶
之席歸調啇鼎何待趣舍人之裝行慰具瞻即膺爰立¶
某寒鄉冷族藝苑散材雖知必學于箕裘未免徒勞于<md:KR4d0243_SBCK_064-2b>¶州縣寡交于世知已惟公顧蒹葭之柔曽倚身于玉樹¶
&KR0015;蟾蜍之拙難追步于飛黄誰知霄壤之殊途不替金¶
蘭之舊分比干寸禄進拜崇墉方彭彭馳使者之車而¶
戀戀有故人之意將曲成其羽翼乃特借以齒牙俾掃
<pb:KR4d0243_WYG_064-3a>
齊門䕶參儉幕受丘山而有自効蛇雀以無階俯聽先¶
聲莫負蜀郊之弩輙尋故步重瞻夫子之牆敢泚筆于¶
下風佇宣麻于穀旦¶
　　代賀錢樞密(端禮/)兼提舉徳夀啟¶
恭審光奉宸綸進參樞筦天子侍龍樓之膳仰裨孝治<md:KR4d0243_SBCK_064-3a>¶之勤聖恩加書殿之名増重本兵之寄神人歡喜宗社¶
晏安恭惟某官才為時生美由世濟學究六經之蘊識¶
窮庶物之原緗帙牙籖插架固踰于三萬漆書竹簡撑
<pb:KR4d0243_WYG_064-3b>
腸何止于五千發華藻以為文出緒餘而餙吏果由治¶
行自致功名踐敭仕路之深密勿從班之久屬遠夷之¶
弗靖眷邉境之多虞洊遣侍臣往宣徳意星軺兩使盡¶
清千里之烟塵羽扇一揮坐變三軍之風采隃度機事¶
明若著龜確守成模堅如金石遠膺芝檢來對楓庭君¶
必有尊盖以天下養也時方多事要當馬上治之自非<md:KR4d0243_SBCK_064-3b>¶膺眷遇于兩宫兼文武之二道安得被家令賜金之寵¶
贊元樞總戎之權父子無難言之嫌繄公是賴廟堂銷
<pb:KR4d0243_WYG_064-4a>
未形之患舍我其誰久難其人今得此選自聞拜命僉¶
曰當賢雖李衛公之髙才素恥由于進士而曹侍中之¶
故事特先賜于儒科積此恩榮可知注倚邉聲未寂騎¶
&KR0381;方高頃在金城固已圖上于方略今居西府自應制¶
勝于朝廷位髙則任隆名盛則望備盡平時欲行之事¶
當今日可為之秋願思君臣遇合之難以濟國家恢復¶
之業(某/)効官何補蒙眷數深側聞渙汗之頒倍極輿情<md:KR4d0243_SBCK_064-4a>¶之喜兎葵燕麥固匪春風之上游馬渤牛溲願為藥籠
<pb:KR4d0243_WYG_064-4b>
之餘物¶
　　代賀錢參政兼知樞密院啟¶
恭審榮膺宸綍進貳政機兼特右府之權益壯本朝之¶
勢郵音一播輿論交孚恭惟(某官/)徳量恢洪勲名赫奕¶
傳龜襲紫偉岡頭澤底之家聳壑昂霄擅日下雲間之¶
譽早膺睿眷寖厯華途游刃不見于全牛利器豈拘于¶
錯節外臺輔郡著藩宣屏翰之功清列近班備獻納論¶
思之益頃以邉庭之未靖嘗持使節以請行風清塞北<md:KR4d0243_SBCK_064-4b>¶
<pb:KR4d0243_WYG_064-5a>
之烟塵名震淮南之草木折衝樽俎之上運籌帷幄之¶
中方鄧騭欲棄涼州微升卿幾誤國事惟營平固守明¶
詔謂宣帝可為忠言披膽莫回噬臍増悔以身徇主豈¶
欲得先知之名轉敗為功自難掩孤忠之節亟畀芝函¶
之寵峻躋樞筦之權雖士氣之已振尚兵釁之未解力¶
裨聖算先遣軺車嘉謀無膠柱之拘天意有轉圜之易¶
埀紳搢笏坐致元功曲突徙薪終為上客宜進參于鬷¶
嘏俾益究于宏規士夫喜公道之行中外欣王化之福
<pb:KR4d0243_WYG_064-5b>
惟夷險不踰于操守故始終尤被于龍光大臣慮四方<md:KR4d0243_SBCK_064-5a>¶玉鉉方資于調燮人主論一相金甌將啟于姓名某竊¶
禄無堪荷恩自舊側聽絲綸之播不勝燕雀之私鄰哉¶
鄰哉方慶明良之遇人耳人耳願歸造化之餘¶
　　代回髙參議啟¶
假守南州方遂奉祠之詞拜恩中道忽叨謀帥之行曽¶
修問之未遑媿貽緘之先辱伏惟某官精忠報主妙略¶
濟時英英故國之&KR0132;儒表表清朝之雅望一門父子喜
<pb:KR4d0243_WYG_064-6a>
富貴之鼎來萬里功名諒規橅之先定豈謂著鞭之晚¶
尚淹入幕之留蔚相扶炳相輝適有同寅之幸起而言<md:KR4d0243_SBCK_064-5b>¶酌而祝尚資婉畫之餘¶
　　代囘陳節推(棅/)啟¶
擢首選于漢廷聳聞雋譽置外員于儉幕是曰異恩曷¶
遲吾行願快先覩伏惟某官東嘉勝士西洛别傳視將¶
相之科真拾地芥陳治安之策若吐天葩顧上游實為¶
館殿之儲屈故事尚勞州縣之職青雲器業具在斯人
<pb:KR4d0243_WYG_064-6b>
歟緑水風流頗有此客否首勤髙作來訪陳人駢麗何¶
工褒嘉過厚閒而成嬾既乖桑梓之恭言不能文又媿¶
瓊瑶之報<md:KR4d0243_SBCK_064-6a>¶　　代謝直秘閣啟(以下四首代知/温州曽吏部逮)¶
假守偏州方媿承流之選陞華中秘遽蒙増秩之褒揣¶
已無堪歸恩有自伏惟某稟資甚陋涉世尤疎十上空¶
歸莫售家傳之學一行作吏但遵父教之忠素甘薄宦¶
之驅馳敢意清時之差擇容臺議禮僅博聚訟之嘲畿
<pb:KR4d0243_WYG_064-7a>
甸持刑上廣好生之徳進貳唐朝之銓選預參漢代之¶
章程忽去國以難留祇杜門而自省偶屬東嘉之空乏¶
俾分南面之顧憂被臨遣于丹陛之嚴受要束于黄扉¶
之邃俯矜嬴俗惟恐其傷虚受瞽言其應如響鄰封移<md:KR4d0243_SBCK_064-6b>¶粟來蘇待哺之民下户蠲租盡革剥膚之弊赤子既寛¶
于無告青史遂書于有年皆聖君施舍之恩繄上相燮¶
調之賜苟逃曠戾已劇僥逾乃論尺寸之勞誕布絲綸¶
之寵重念流離粗免凋瘵尚多倘守臣安受于誤恩則
<pb:KR4d0243_WYG_064-7b>
事體遂同于佳郡雖循牆而力請曽反汗之無聞風阻¶
三山尚覺去人之逺雲興四嶽遂霑零雨之餘茲盖伏¶
遇(某官/)道徳宗工朝廷元老天開地闢㑹千載之明良¶
雷厲風飛兾中興于日月深念專城之重務先良吏之¶
求苟片善之有聞無一夫之責備坐令么麽亦玷褒嘉<md:KR4d0243_SBCK_064-7a>¶(某/)敢不益勵駑才深圖雀報仙凡夐隔無從讀石渠東¶
觀之書今昔何殊尚當奏渤海南陽之課¶
　　代賀虞丞相(允文/)啟
<pb:KR4d0243_WYG_064-8a>
恭審宸章渙發肇更夾輔之名制冊随頒爰正左虛之¶
席仰觀盛事髙掩前聞竊以阿衡左右商王作相必兼¶
于仲虺姫旦股肱周室為保亦資于召公下及兩京以¶
還寖隳二代之典雖大臣之委寄自若而厯時之位號¶
不倫至用秦官領事之稱以為唐室中臺之長大聖君¶
之有作復官制以聿新非為遠追孔子正名之言抑欲<md:KR4d0243_SBCK_064-7b>¶遂行宣帝責實之政肆疇上宰首屬宗工恭惟(某官/)千¶
載真儒兩朝元老蘊仲舒佐王之學負孟軻命世之才
<pb:KR4d0243_WYG_064-8b>
竭忠力以事君肩一心于夷險出緒餘而應事了萬變¶
于笑談勤勞何止于十年往返動踰于萬里凡四海危¶
疑難辦之事廷臣皆斂袵而莫當求一時剛果敢為之¶
人天子必虚懷而相屬手持威柄身佩安危王曰勲國¶
曰功顧持書而未已出為將入為相宜注意之尤深臣¶
主俱賢紀綱益振尊歸慈極贊九重孝治之心位正儲¶
闈建萬國元良之本總衆職以遂大有為之志講内治<md:KR4d0243_SBCK_064-8a>¶以成不可勝之資當稽古建官之時選衆而舉膺奮庸
<pb:KR4d0243_WYG_064-9a>
熙載之任舍我其誰兼提樞筦之權進極文階之品漢¶
儀復見一新昭代之觀瞻周室中興㑹見神州之克復¶
(某/)久蒙知遇猥被使令方欣黄閤之開洊喜白麻之播¶
用汝作舟楫仰知濟川獨任之專以我為鏌鎁遽有躍¶
冶自言之意¶
　　代賀沈運使(復/)啟¶
恭審天陛拜恩日畿授莭木牛輓粟榮分使者之權龍¶
馬負圖寵冠奎文之直列城聳動公議傾依恭惟(某官/)<md:KR4d0243_SBCK_064-8b>¶
<pb:KR4d0243_WYG_064-9b>
造道深淳受材髙劭潄六經之芳潤摛章驚絶代之工¶
究千古之興衰論事有適時之用頃趨嚴召自結深知¶
謂公等皆安在耶信明主一見決矣郎潛省户坐騰列¶
宿之輝使行邉庭盡䕶長淮之境總師屯之萬竈供日¶
費之千金民不告勞士皆宿飽試之馮翊益知治行之¶
髙任以關中要資餉饋之給豈惟見研桑心計之妙行¶
且膺嚴吾從臣之求于焉假途寧俟暖席(某/)夙蒙知奬¶
兹屬部封顧惟千里之凋殘猶賴二天之庇覆軺車澄
<pb:KR4d0243_WYG_064-10a>
按兾舒雅拜于前塵嶠海阻脩莫厠賀裾之下列<md:KR4d0243_SBCK_064-9a>¶　　代賀吕運使(正已/)啟¶
恭審光被宸命寵升使名九重益厚于眷知列郡愈嚴¶
于風采恭惟(某官/)髙才絶俗奥學傳家納萬頃于雲夢¶
胷破大觚于霹靂手釣璜渭水屹然尚父之功名聽履¶
漢廷偉矣尚書之人物踐敭中外備厯險夷比講鄰盟¶
獨膺親擢方張旜而遠聘俄全璧以來歸首加部使者¶
之稱獨典屬國之恨倚毗方重進用未央佇登紫槖¶之
<pb:KR4d0243_WYG_064-10b>
華徑取青氈之舊(某/)辱知有素贊慶尤深大厦之庇¶千
間夙荷帡幪之賜洪河之潤九里願承沾丐之餘<md:KR4d0243_SBCK_064-9b>¶　　代謝知温州啟(以下二首代知温/州王待御伯庠)¶
承流蜀道初無保障之功更治瀛壖復得股肱之郡俯¶
慙僥倖欣載生成伏念(某/)少已無竒晚尤多難十年不¶
仕惟真祠香火之依一札俄頒豈生平夢寐之及曽篾¶
片言而悟主未知何自以為郎方評蘭省之文忽冐柏¶
臺之選遇事輙發初不顧于憎仇有知必言誓少酬于
<pb:KR4d0243_WYG_064-11a>
眷奬久為怨府卒蹈危機但求闔户以省愆敢意分符¶
而起廢叱馭而進仰追鼻祖之忠勤鼔盆而歌有媿蒙¶
莊之了達號啼塞耳憂患薫心願休退于田廬姑召収<md:KR4d0243_SBCK_064-10a>¶于魂魄詎聞衮服之貴下軫綈袍之思授以輔邦遂其¶
私計俾控甌閩之要許尋王謝之風江海一來難兾脩¶
門之重入山川相望惟思舊隠之可歸茲盖伏遇(某官/)¶
道徳佐王謀猷濟世大開正路期立致于太平獨秉化¶
鈞用陶成于善類有如朽鈍誤辱矜憐(某/)敢不澡雪精
<pb:KR4d0243_WYG_064-11b>
神究詢利病奉寛大之詔務使及民勞撫字之心以報¶
知己¶
　　代賀史開府(浩/)啟¶
恭審頒冊九重視儀三事節旄前道聿嚴帥閫之雄衮<md:KR4d0243_SBCK_064-10b>¶繡交輝爰寵帝師之舊允為異數宜屬宗工恭惟(某官/)¶
忠冠兩朝道關百聖體仁蹈義聲名如山斗之尊聚精¶
㑹神君臣不膠漆而固當天開地闢之際贊雷厲風飛¶
之機天下日向于太平王化亦幾于復見晉公巨徳歸
<pb:KR4d0243_WYG_064-12a>
為緑野之遊謝傅髙懷終為蒼生而起㑹稽輔郡曽衣¶
錦衣閩嶠大邦更憑熊軾上篤潛藩之眷恩先召節之¶
來前席受言改容加禮台廷虚左方圖上宰之求制綍¶
自中首&KR0346;多儀之備參鼎司之崇品隆巖石之具瞻錫¶
賚便蕃燕饗優渥貴盛絶諸公之右榮寵萃一門之中<md:KR4d0243_SBCK_064-11a>¶髙宗舊學甘盤未見報功之及武王維師尚父會聞授¶
任之均(某/)素辱殊知仰欽成命屬有郡章之繫莫前賓¶
閤之趨蕭曹同心咸願股肱之夾輔甌閩接境敢睎□
<pb:KR4d0243_WYG_064-12b>
齒之相依¶
　　代魏丞相囘趙明州(伯圭/)啟¶
將使指于龍庭曽無微効代王言于螭陛遽辱誤恩方¶
自媿于抱虚乃亟蒙于贊喜恭惟(某官/)才髙玉箭秀毓¶
銀潢人推子敬之明經自許東平之樂善享太守之禄¶
二千石屢宣屏翰之勤賜列侯之印十九枚益見本支<md:KR4d0243_SBCK_064-11b>¶之盛行被芝書之寵即歸荷槖之班(某/)久辱眷知茲蒙¶
推借朋緘遽及可知君子之謙謙交態益深備見故人
<pb:KR4d0243_WYG_064-13a>
之戀戀¶
　　代龔參政囘廣東林提刑(光朝/)啟¶
入處從班已慙過分進參機務益愧非才首勤慶牘之¶
臨尤佩誨辭之切伏惟(某官/)學窮古始識造幾先六藝¶
淵源得聖涯涵泳之樂一時名勝多殘膏沾丐之餘比¶
專璧水之主盟將掩橋門之盛際乃從雅志往接遐方¶
文翁之守蜀邦常衮之使閩部正藉遠揚于聲教豈惟<md:KR4d0243_SBCK_064-12a>¶詳試于刑章毋為攬轡之淹㑹有賜環之寵顧如匪陋
<pb:KR4d0243_WYG_064-13b>
誤被柬知忽叨共政之圖悉自更評之助疾顛是懼請¶
益無階茲聞提耳之言當謹書紳之戒陳耽先用殊有¶
太丘未登之慙樂正無聞恐孤孟子不寐之喜尚期弗¶
棄警所未知¶
　　代莫給事(懐/)賀曽丞相啟¶
恭審光奉制麻進登揆路華夷填服宗社晏安恭惟(某/)¶
(官/)學殖深淳器資閎博千載際聰明之主十年居侍從¶
之班本末源流知天下之大計論思獻納見王臣之匪<md:KR4d0243_SBCK_064-12b>¶
<pb:KR4d0243_WYG_064-14a>
躬頃貳政機密參國論輔贊蔵諸用不言房杜之功仁¶
義事其君豈為管晏之烈天子意可使為相朝廷謂無¶
以踰公正夾輔之名方革秦官之陋蘊太平之業況傳¶
魯國之餘一聞爰立之傳實允具瞻之望(某/)受知最久¶
假守無堪不勝賀厦之私敢致飛緘之敬自憐老矣方¶
日念于故山倘遂歸歟尚許全于晚節¶
　　代仲兄(錫/)謝監左蔵庫門啟¶
讞獄南徐曽無善狀司閽左帑遽冐中除誤叨特達之
<pb:KR4d0243_WYG_064-14b>
知倍費生成之力竊以剖訟之際自古所難吕刑謹兩<md:KR4d0243_SBCK_064-13a>¶造之情周官備五聽之制雖三尺從事固自有法然片¶
言折獄存乎其人仰惟列聖之朝尤廣好生之徳凡嬰¶
罪戾咸劇哀矜用隣邦之吏以絶請求擇練事之人以¶
加詳密孰謂清强之選猥先寒晚之流有何微勞當此¶
殊遇伏念(某/)受才甚陋學道未深名粗齒于薦書仕仍¶
由于世賞銓曹試律雖少知司空城旦之書户掾兼官¶
顧豈是柱後惠文之手偶上司之過聽付疑獄而使評
<pb:KR4d0243_WYG_064-15a>
三省吾身樗材奚取一行作吏牆面是憂況縲絏之中¶
或非其辜而箠楚之下何求不得閲簡書而致察束桁<md:KR4d0243_SBCK_064-13b>¶楊而不施公心以觀三日而決正自慚于拙速亦何有¶
于平反因獲瞻上相之光儀固已劇此生之榮幸敢圖¶
大造俯念孤蹤雀角䑕牙未知明辨牛溲馬渤首辱兼¶
収坐令下國之參軍來職中都之外府姦胥鋤治雖云¶
狡穴之已空寳蔵所儲或恐蠧原之未盡出入親臨于¶
朱墨啟閉尤謹于晨昬時乎為貧孟子亦容于擊柝各
<pb:KR4d0243_WYG_064-15b>
從其志望之自樂于抱關上得近于恩閎下不妨于吏¶
攷深知僥倖曲賴陶甄兹盖伏遇(某官/)夾輔聖君共康¶
大業羣才並用或下採于芻蕘片善不忘顧豈遺于葑<md:KR4d0243_SBCK_064-14a>¶菲致使斗筲之賤亦霑膚寸之餘(某/)敢不澡雪精神感¶
蔵恩紀既以備籠中之蓄詎敢貽門下之羞今日遭逄¶
本非夢寐所及他時報効要當生死以之¶
　　代陳叔揚(大年/)謝興國軍教授啟¶
持帚相門屢瞻公衮横經侯泮辱在化鑪揣已無堪歸
<pb:KR4d0243_WYG_064-16a>
恩有自伏念(某/)涉道甚淺接物最踈不能飾貌以動人¶
且無曲學以阿世永為大父獨立先朝正色不囘志必¶
期于去莒著書自見心常在于尊堯雖孤忠勁節每挫¶
抑于强臣而潛徳幽光終暴白于昭代傳家有法遺子<md:KR4d0243_SBCK_064-14b>¶以安學焉記問禮之言仕者守教忠之訓一經未泯賤¶
子敢忘濫踵世科幾周嵗紀奉真祠之香火兩痛家囏¶
司絶徼之貿遷適開邉釁妄論天下之事慨上公車之¶
書雖幸徹君門之九重猶未試鉛刀之一割坐閲星霜
<pb:KR4d0243_WYG_064-16b>
之變不知升斗之謀壁立自憐瓶儲不繼投誠大造自¶
忘躍冶之非厠跡嘉賓時遂曳裾之願麞頭鼠目何敢¶
求官馬渤牛溲庶幾待用賴鈞播于小物俾客授于南¶
州好為人師素守孟軻之戒此非子坐恐招有若之譏¶
既逃州縣之徒勞仍有絃歌之可樂無非僥倖端有夤<md:KR4d0243_SBCK_064-15a>¶縁兹盖伏遇(某官/)旋斡化鈞主張吾道内治外治既陶¶
萬國之泰和小成大成仰贊一人之化育善類悉歸于¶
真宰危蹤尤累于洪鈞夫何孤寒有此遭際(某/)敢不益
<pb:KR4d0243_WYG_064-17a>
堅素節不負初心學不如務師曽焉知于善誘教然後¶
知困顧敢忘于自强庶上副于眷知用少圖于報効¶
　　代范孝隆(棟/)謝提轄文思院啟¶
掃舍人之門方欣進拜備事官之屬遽辱生成揣分已¶
盈戴恩無藝伏念(某/)才如樗散身若蓬飄不能飾貌以¶
動人目無曲學以阿世偶憑門䕃獲厠官聫太上皇方<md:KR4d0243_SBCK_064-15b>¶御于飛龍先丞相實同于附鳯言言正色獨輸蹇諤之¶
忠耿耿一心共濟艱難之㑹旋居元輔以佐中興依日
<pb:KR4d0243_WYG_064-17b>
月之末光㑹風雲之盛際生前相業但為社稷之謀身¶
後生涯肯作子孫之計適權臣專國而方恣致故家無¶
地以自容屏跡山樊但知畏影冥心宦路敢望求伸欣¶
逄更化之初始興干禄之志猶念一經未售莫振家聲¶
百技無長不為世用顧時命之大謬況拙懶之相逄雖¶
嘗千里以効官又復三年之不調痛弟兄之淪落慨門¶
户之衰頺不自植立以干當世之公卿幾無面目以上<md:KR4d0243_SBCK_064-16a>¶先人之丘壟幸真賢之並用喜公道之大明輙彈貢禹
<pb:KR4d0243_WYG_064-18a>
之冠徑造平津之閤囘思江國當叨堂下一言之知仰¶
望台衡敢叙屏間半面之愫豈圖謙徳弗替昔時執轡¶
愈恭不數信陵之義脱袍加惠猶憐范叔之寒曲記姓¶
名俾歸陶冶鈍不及事幸而得之善為為謀不過此矣¶
惟文思名官之義取栗氏銘量之言鳩燕荆胡粤之良¶
材督鄭宋魯呉之巧匠居百僚之底雖號卑微在三轄¶
之間頗為優簡静惟僥冐端有夤緣茲盖伏遇(某官/)吾¶
道宗工本朝碩輔總衆職而稱上意明良相㑹于千齡<md:KR4d0243_SBCK_064-16b>¶
<pb:KR4d0243_WYG_064-18b>
順四時而遂物宜勲業獨髙于百世惟儒者在朝美政¶
而上臣事君以人三握三吐而下士畢歸一貴一賤而¶
交情自若務盡刈翹之術不嫌躍冶之私坐使孱庸亦¶
叨造化(某/)敢不仰啣恩施俯&KR0346;司存逄人而説項斯敢¶
忘此意結草以報魏顆誓畢餘生¶
　　代汪景孟(茂良/)上龔參政啟¶
程末技于省聞曾叨誤聽拜下風于帥閫始受真知不¶
圖淪落之蹤復望熒煌之座敢陳悃愊上動髙明伏念
<pb:KR4d0243_WYG_064-19a>
(某/)學不知方器非適用少修素業惟知讀先父之書壯<md:KR4d0243_SBCK_064-17a>¶忝末科亦嘗起當時之志但欲仕途之平進恥為俗士¶
之詭随猥縁假吏之行謬辱名公之舉逮其當軸許以¶
曳裾方文武並用之時有賢愚同滯之歎薫蕕既異軌¶
轍遂殊碌碌不為頗慕望之之從志寂寂為爾自甘鄧¶
禹之笑人豈其若將凂焉政自不得不爾集君卿五侯¶
之味深所不能奉南豐一瓣之香徒懷自信惟集賢之¶
門無雜賓以進故小人之身為衆怒所歸獨念由銓選
<pb:KR4d0243_WYG_064-19b>
而仕京都初非有援滿吏攷而為帥屬止以為貧雖造¶
物有意于提撕而揣分但甘于静退内省不疚浮議何<md:KR4d0243_SBCK_064-17b>¶傷克盡力于公家庶可逃于吏責忽傳印綬之解是為¶
薦紳之憂欲留孔戣固已難伸于末議不負臨賀詎知¶
反蹈于危機祠官實匪其本心化筆幾成干誤墨襥被¶
而去杜門自怡追惟平生最號多蹇孤苦獨立險阻備¶
嘗當此流離之時尤為災禍之㑹鼔盆之念未歇陟屺¶
之悲已深是知膠西之行雖曰公孫之力也若夫江濱
<pb:KR4d0243_WYG_064-20a>
之溺豈亦子厚所為耶盡捐怨天尤人之私益廣安時¶
處順之説數年于此寸進何言駸駸婚嫁之逼人擾擾¶
啼號之塞耳稍収魂魄再整冠裳幸逄萬物吐氣之秋<md:KR4d0243_SBCK_064-18a>¶寧忍一人向隅之泣用持鑛質來就洪鑪茲盖伏遇(某/)¶
(官/)得時致君以道濟物卓爾聖朝之柱石凜然王佐之¶
規模陛廉日尊藜藿為之不採威望所及草木亦皆知¶
名惟上臣之用人無一夫之求備哀窮悼屈觀過知仁¶
顧如貿貿之來似匪悠悠而進念千里識韓之日初不
<pb:KR4d0243_WYG_064-20b>
知蒙眷之由而一緘薦禰之書已大有吹生之意矧是¶
政機之親秉實為善類之所依遂令久鬱之情居有求¶
伸之願適㑹槐庭之虚席共期楓陛之拜麻廣厦萬間¶
將随燕雀之賀靈丹九轉願同雞犬之昇<md:KR4d0243_SBCK_064-18b>¶　
　
　
　攻媿集卷六十四
