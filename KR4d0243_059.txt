# -*- mode: mandoku-view -*-
#+TITLE: 攻媿集
#+DATE: 2015-09-23 10:23:12
#+PROPERTY: LASTPB  <md:KR4d0243_SBCK_058-1a>
#+PROPERTY: JUAN 59

¶
<md:KR4d0243_SBCK_059-1a>¶
<pb:KR4d0243_WYG_059-1a>
欽定四庫全書
　攻媿集巻五十九¶
　　　　　　　　　　　　　宋　樓鑰　撰¶
　記¶
　　慈溪縣興修水利記¶
慈溪本以東漢孝子董君得名溪今在大江之南江之¶
發源自越至上亭而分一貫邑中一環邑前已復合焉¶
縣之西北有水出羣山間迤而東來未至縣五里所抵
<pb:KR4d0243_WYG_059-1b>
彭山而入於江瀕江舊有閘啟閉以時遇霖潦則泄之¶
瀦其餘以備旱暵西鄉實受其利又通下流以入縣水<md:KR4d0243_SBCK_059-1b>¶勢朝拱映帶左右合於隂陽家言亦猶它山之於郡城¶
也昔人創邑之初為長溝於井市横三縱四其間二者¶
如帶之垂為梁於上而通舟於下堪其南而立斗門於¶
東呼吸江水脈絡通貫按其圖大槩如古澮洫之制嵗¶
久閘廢水無所蓄旱則仰潮汐乍盈易涸民勞滋甚縣¶
河淺淤菰蒲叢生居民因侵其旁藝木築室日就湮㣲
<pb:KR4d0243_WYG_059-2a>
雨集則湓溢沉墊已則汚穢停滀氣壅不宣多起癘疫¶
豈惟不足以供濯溉之湏年來縣一再火延燔數百家¶
環拱而莫之救病又甚焉邑無丞水利之職簿實司之<md:KR4d0243_SBCK_059-2a>¶蓋有欲為而不能遂者㑹今郡侯岳公方提舉常平事¶
按行郡邑首詢利病縣人合辭有請迺下其事使亟圖¶
之主簿趙君推跡本原慨然欲復其舊告諭父老訓率¶
子弟莫不勸趨凡田於西者畆出錢三百首建閘於彭¶
山先為長隄以捍江潮撤故閘餘址悉以石為之長十
<pb:KR4d0243_WYG_059-2b>
有一尋廣四尋中闕丈有二尺扃以層版經始於淳熙¶
十三年之春秋七月訖事費錢百六十萬為工五千里¶
築四埭以障支流西鄉之利既興遂修斗門復捐金錢¶
為之倡二者皆堅緻精蜜比舊基有加焉十月初吉又<md:KR4d0243_SBCK_059-2b>¶為濬河之役趙君譬曉明白上下交孚於是家自為役¶
不待程督愁霖之餘開霽踰月若有相之者盡撤壅蔽¶
始見故道攘剔浚治工不告勞河廣一丈五尺深七尺¶
中間廣二丈六尺深如之引西流而灌之緑波汪灣舟
<pb:KR4d0243_WYG_059-3a>
楫通濟又可以溉邑下之田易去横彴増重河梁百年¶
舊觀一旦復還如人之身氣血滯鬱疢疹隨生醫巧藥¶
良導之流通則舉體和暢精神自倍耋穉雜然相賀且¶
曰自今以徃吾邑其庶幾乎趙君佳公子也種學績文¶
以儒科自奮天資闓敏吏事極不苟二役之興皆成於<md:KR4d0243_SBCK_059-3a>¶同僚協謀不掣其肘更選里士之才而公者以司㑹計¶
不使吏預其間故財不蠧民不擾一箠不施而利興害¶
除可傳永久咸請記之余觀古循吏剖訟解紛功止一
<pb:KR4d0243_WYG_059-3b>
時惟水利之興則可以惠民於無窮熙豐間非不務此¶
然而擾民之害先見則奉行者之過也善乎蘇潁濱之¶
論曰事起無漸人不素講未知水利之所在而先遣使¶
者興事至此蓋已甚勞皆切中當時之病恭惟皇上求¶
民之瘼如恐弗及一以此事委之州縣而命部使者督¶
課之是惟無作作則實利及民賞不失勞所在底績由<md:KR4d0243_SBCK_059-3b>¶今之法良有司奉行惟謹而佐邑之賢又有如趙君之¶
整辦遲以年嵗所濟多矣後來者尚有以増緝之哉趙
<pb:KR4d0243_WYG_059-4a>
君名汝積字商卿漢恭憲王之裔熙陵八世孫也¶
　　荆門軍義勇甲仗庫記¶
文武無二道有其事則必有其備古之義也荆門王使¶
君銖之為郡也思不忝於先烈竭力從事有聞於時始¶
至問民疾苦皆以財殫民貧姦豪得志逋逃為孽人不¶
奠居為言君曰是當有以次第為之汲䝉泉以釀酒而¶
利入日倍墾荆榛以為田而曠野以闢括隠户以増官<md:KR4d0243_SBCK_059-4a>¶賦務農功以勸本業崇飾學校旌賞孝悌嚴釋奠之禮
<pb:KR4d0243_WYG_059-4b>
勸奬士子以興文風以續先參政之墜緒鋤治豪强修¶
飭火政明賞信令以制逋卒盜賊之尤無良者逺斥堠¶
教義勇又能鑿頑石甓通塗増置郵傳以便徃來謹邊¶
鎖絶支徑申嚴法禁以謹泉貨才智有餘而精力足以¶
行之諸司咸以最聞可以少休矣一卒以狂酲殺三人¶
捕得立誅之以聞上尤嘉歎以為無罪可待威名流聞¶
姦究屏跡載念郡當荆楚之郊倚義勇以為重在尺籍¶
者四千人頋視所用器甲之屬名數雖具在而積久不<md:KR4d0243_SBCK_059-4b>¶
<pb:KR4d0243_WYG_059-5a>
用位置無法率委於郡治廊廡滯壓朽腐兵氣不揚君¶
既親行都試以作其勇且曰兵不犀利與空手同甲不¶
堅宻與袒祼同是非置之高爽之地民居多茅茨萬一¶
延燔則又將埃滅而無餘矣乃度基於郡之西北虛曠¶
幾百餘丈繚以周牆阻以深溝計工與材以聞於朝有¶
㫖下總司幹金穀以濟其湏淳熙十五年八月庀役不¶
閱月告成為屋若干楹廳事居中置樓於門兩廡翼如¶
也使君為政抑可謂知所先後文事武備無有不及者
<pb:KR4d0243_WYG_059-5b>
足以為保障矣荆門多古跡義勇之士服習教法持利<md:KR4d0243_SBCK_059-5a>¶兵以賈勇望高陽之長阪其亦有慕張益徳之横矛拒¶
敵者乎幕府翰墨之士登斯樓也挾清漳之通浦倚曲¶
阻之長洲其亦有為仲宣之賦者乎使君其進之¶
　　泰州重築捍海堰記¶
東南隄防莫盛於淮東捍海之堰堰在泰州海陵縣北¶
一百五十里起唐大厯中黜陟使李承自楚之鹽城南¶
入揚州綿亘通泰之境不惟蔽遮民田亭竈附衣尤利
<pb:KR4d0243_WYG_059-6a>
鹽事至天聖初范文正公又宏大之徙堰少西以避海¶
濤之衝發運使張綸轉運使令狐儀實主張是亘一百<md:KR4d0243_SBCK_059-5b>¶四十三里有竒甓其外以為固置兵五百人分列五寨¶
專典繕修崇觀之後始充他役乃無一人守者宣和隄¶
決壊田三百餘頃紹興七年又壊隄幾半越二年始修¶
成已不如天聖之堅密厥後提舉朱冠卿知州事徐子¶
寅張子正魏欽緒皆因壊増修子寅又請鹽場官分視¶
捍堰各守其境淳熙十三年提舉趙鞏相河所衝曰六
<pb:KR4d0243_WYG_059-6b>
澤浦甓而新之壯於舊三倍且柵其外十三里更創夾¶
隄六里於桑子河其餘増卑培薄悉還舊觀慶元二年¶
二邑之民又以病告謂晏溪河東有土月堰下臨海洋<md:KR4d0243_SBCK_059-6a>¶了無塗泥為之固䕶地形就下紹興以來四經移築民¶
田之墊於海者十五里衝損海陵堰身六里餘如皋亦¶
壊十餘處近益損甚提舉王公寧覽之惻然亟命知海¶
陵縣陳之綱相視利害請移入二里重増九尺基厚二¶
丈九尺面減五尺又遣捍堰巡檢劉正志量度㑹計創
<pb:KR4d0243_WYG_059-7a>
立基址計三十四里一百九十四步用工二十八萬公¶
按圖察之謂西接范公大堰若不及今移築則堰内之¶
田當為斥鹵且將浸淫旁及横流四出為害益大亟以¶
奏聞且言水政臣職也敢憚改作所費雖重撙節財用<md:KR4d0243_SBCK_059-6b>¶銖積寸累願就兹役不敢以煩朝廷仍及仲春農事未¶
興之時亟圖之正月甲子剡上凡再旬而得請遂以某¶
月某日庀役至某月某日崇成既訖事再招海清兵士¶
百人分置五寨興窰燒磚以為後日繕修之備仍檄之
<pb:KR4d0243_WYG_059-7b>
綱偕幹辦公事趙不熄董其役公亦躬為一行凡用若¶
干工費錢米若干民大感恱而王公不自以為功也告¶
成於朝遷一秩以寵之太守沈公坦走書於鑰曰捍海¶
大堰雖跨數州而泰之利害猶重今日所修則全在下¶
二邑賴賢使者一力為之民既不知役凡我同僚亦皆<md:KR4d0243_SBCK_059-7a>¶䝉成而無預請記之鑰因為之攷圖經舊記而得其實¶
則作而言之曰美哉斯役也范文正興千載之大利苟¶
非後之賢者相與扶持之亦安保其不壊自兹朝廷之
<pb:KR4d0243_WYG_059-8a>
上皆如今天子之垂意為部使者為郡將皆如王公之¶
用心雖至於無窮可也鑰與王公嘗同朝稔知其文章¶
政事之絶人試郡永嘉實繼沈公詹事之後泰州其子¶
也治辦有餘尤為王公所知樂其有成欲以傳於永久¶
鑰長子淳方以一尉出二公之門故不復辭而屬筆焉¶
　　餘姚縣海隄記<md:KR4d0243_SBCK_059-7b>¶餘姚為紹興壯縣岸大海者八鄉分東西二部綿地一¶
百四十餘里舊有長隄蔽遮民田孝義龍泉雲柯三鄉
<pb:KR4d0243_WYG_059-8b>
沙漲土高無風潮衝決之患開元東山蘭風梅川上林¶
五鄉間有闕壊實為民憂其東自雲柯而北至於上林¶
為二萬八千尺慶厯七年縣令謝景初為之王文公記¶
之今自上林以及蘭風四萬二千餘尺慶元二年冬知¶
縣施君宿所築其中有石隄四所計五千七百尺者又¶
其所創建也邑人求記於余謝之曰令尹之功力固倍¶
於前人然前有文公之記何敢為第二碑請不已則又<md:KR4d0243_SBCK_059-8a>¶曰文公之文不可及姑以記今日之實則可爾余外祖
<pb:KR4d0243_WYG_059-9a>
汪公少師宣和中嘗為是邑修燭溪之湖建承宣之亭¶
其後伯父從兄皆嘗為之婦家王氏自尚書而下四世¶
寓邑中熟知海隄之為害而近嵗猶甚大率嵗起夫六¶
千夫役二十日計工一十二萬費緡錢萬有五千夫力¶
或不均弊孔百出故勞費如許民力不堪曽不足以支¶
一嵗而又徃徃蕩去矣施君始至問民疾苦咸以此為¶
大病親徃視之詢究利害乃得要領選鄉豪之首公强¶
幹為人所信服者十五人分地而共圖之尉曹趙君伯<md:KR4d0243_SBCK_059-8b>¶
<pb:KR4d0243_WYG_059-9b>
感協力佽助必欲集衆力以捍怒濤謀久計以蘇民瘼¶
承平時提刑羅公適知縣秘書丞牛君嘗以石為之今¶
既百年舊迹逺在海塗中則民田之侵多矣先因修築¶
搜取塗中舊石創築二千七百尺用工二十萬三百六¶
十以蔽東部之田惟西部三塘以紹熙五年秋潮為菑¶
故隄蕩盡為害甚酷乃於謝家塘王家塘和尚塘三處¶
度為石隄通計三千尺尤當海水突怒之衝鄉民趙明¶
釋子行球董其役約費甚重邑不足以供列於府於監
<pb:KR4d0243_WYG_059-10a>
司提舉常平劉公誠之深主其說首助穀三百斛益勉<md:KR4d0243_SBCK_059-9a>¶為之凡所陳請率應如響通守王君介幹辦公事王君¶
柄左右尤力令得恃以展布隄高一大石厚一尺為一¶
層用石至三萬尺縣出緡錢四千三百有竒邑之士夫¶
與其鄉人助三百萬工力尤重費猶未足也兹事既成¶
則並海之田始盡可以無虞矣前者惟知修築弗思守¶
䕶之䇿隨補隨壊迄無寧嵗況隄壊有漸特人事有所¶
未盡爾冬而起夫春始興役因仍粗畢姑以辦聞日隳
<pb:KR4d0243_WYG_059-10b>
月損無肯出力蟻穴尤能潰隄況秋至潮起其壊必甚¶
亟科近隄民夫為之救捺農事方殷青黄未接安有財<md:KR4d0243_SBCK_059-9b>¶力以為久計今則四邑官分季臨視廟山三山兩寨官¶
月遣十兵巡其上鄉豪又伺察之隄苟有闕即以聞於¶
邑隨即補治其視蕩然而後為之者豈不相萬萬哉令¶
猶以為未也謂不有以為千百載之圖終恐不足以繼¶
而前功寖隳矣於是又議建一莊約為田二千畆始得¶
上林海沙田二百三十餘畆又得東山汝仇湖外之地
<pb:KR4d0243_WYG_059-11a>
六百八十三畝龍泉有桐木廢湖素不蓄水得七百四¶
十五畝三者凡為田一千六百六十八畝皆出官司之¶
相視不妨公不害民收地之遺力俱有水源以為灌溉<md:KR4d0243_SBCK_059-10a>¶募民耕墾假以資糧菑畬新地皆成阡陌得禾稼實利¶
以助費又將益求曠土且以其收而嵗增之以足二千¶
畝之數築倉於縣酒務之西專儲粟以備修隄之用嵗¶
省重費民遂息肩浮土為千金之隄斥鹵化膏腴之地¶
傳之將來利頋不博哉劉公又備邑人所請奏之九重
<pb:KR4d0243_WYG_059-11b>
白之廟堂及當路諸公乞以此莊之田依常平法不許¶
他用仍禁官民户之請庶可經久聖天子加惠田里諸¶
公相與維持其說亟下俞音曽不淹時令率吏民祗拜¶
明命刻之堅珉以詔後人今之宰劇邑者簿書期㑹日<md:KR4d0243_SBCK_059-10b>¶不暇給水利等事遇有急闕趣了目前其至誠愛民有¶
不可解於心而才智足以行之如施君者幾何人施君¶
湖之長興人實司鍊之子司鍊用不盡其才齎志而殁¶
君能世其家下車以來百廢具興飾以儒雅整辦有餘
<pb:KR4d0243_WYG_059-12a>
銖積寸累以圖此舉中間易地之行咸恐敗於垂成及¶
其來歸為之愈力百年之害一日盡除去嵗他邑告歉¶
而此獨豐海田幾於倍入明效大驗今已如此宜乎邑¶
人歌舞之天下之事害不極則利不興若有數然民困¶
已甚令以深長之思而興民庸部使者之賢建白甚明<md:KR4d0243_SBCK_059-11a>¶聖朝勤恤民隠遂躋登兹非止人力也後之人守其成¶
規隨力補治雖至於無窮可也因作為詩章命邑人歌¶
俾之勿壤歌曰
<pb:KR4d0243_WYG_059-12b>
舜江之為邑兮居越之東八鄉瀕海兮水浴日而吞空¶
古有長堤兮庸蔽遮乎一同人力有限兮海濤之來無¶
窮濤來如山兮日相撞舂一有闕壊兮葦不可障而泥¶
不可封民將為魚兮良田墊於馮夷之宫嵗月勞費矣¶
民告於鞠凶萬五千之緡錢兮十二萬之民工惟令之¶
賢而才兮有尉曹之和衷築土纍石兮折彼波臣之衝<md:KR4d0243_SBCK_059-11b>¶矗如長城兮繚如萬丈之晴虹部使者主盟於上兮飛¶
章徹於九重仰明聖之恫矜兮朝奏而暮惟人欲之從
<pb:KR4d0243_WYG_059-13a>
墾田倍於千畝矣藏其收於廩中禁豪民之侵漁兮雖¶
巧取而弗容化斥鹵兮土膏隆隆變歉嵗兮為年之豐¶
良耜畟畟兮多稼芃芃穫之積之兮將櫛比而墉崇歌¶
以訊之兮樂石是礱赤之相告兮永無忘令君之功惟¶
後人之勉勉兮用心以公視此隄之闗兮謹為之彌縫¶
念經始之囏難兮尚圖功於厥終¶
　　象山縣渡船記<md:KR4d0243_SBCK_059-12a>¶象山為邑海帀三垂漢志鄞有越天門山輿地廣記謂
<pb:KR4d0243_WYG_059-13b>
即今之東門山也唐神龍二年屬台州廣徳二年始屬¶
於明元和郡縣圖志亦言本漢鄞縣地神龍元年監察¶
御史崔皎奏於寧海縣東界海曲中象山東麓彭姥村¶
置縣惟西南有陸路接台州寧海二說㣲有不同而郡¶
縣志加詳焉志實李吉甫在相位所上吉甫嘗為明州¶
長史宜得其真今西北至慶元府水陸一百六十里中¶
有一渡之險若由寧海陸行則回逺倍之故多已渡為¶
便渡實支海南曰陳山去邑十五里北曰東宿皆潮退<md:KR4d0243_SBCK_059-12b>¶
<pb:KR4d0243_WYG_059-14a>
而行中途少憩海口俟潮登而後善逹舊以小舟徃來¶
多有風濤盜刼之虞隆興二年今資政殿大學士趙公¶
彦逾主邑簿始創二大舟颿檣篙櫓器用畢備募習於¶
操舟者月給之分置二渡以便行者晏然如在枕席之¶
上所濟不知其幾邑人至今歌之鑰嘗侍公坐問何以¶
能辦公曰句稽之職安得有力及此偶郡委以征商事¶
舊例商賈以錢輸官以十之二為導行費既首蠲其半¶
以惠之餘分給胥輩因置缿筩而諭之曰前日公用有
<pb:KR4d0243_WYG_059-14b>
例今一切不取爾曹得百金則以一錢寘其中僅二年<md:KR4d0243_SBCK_059-13a>¶餘所積已多矣因首以修朝宗碶又助邑之敕書樓與¶
邑庠遂以為此二舟皆躬自督課費省而工倍人樂為¶
用故能辦耳鑰為之三歎試吏之初孰能用心及此今¶
日勲在社稷豈苟然哉公去既久寖以隳廢而一舟先¶
壊間有修治徃徃因陋就簡不可支久撤舊増新併為¶
一舟行旅不堪濡滯而私渡出焉未免復有覆溺者慶¶
元四年六月承直郎韓君元禮為宰訪問疾苦耆老首
<pb:KR4d0243_WYG_059-15a>
以是告謀欲遵趙公之法而興起之鳩工度材即以八¶
月先造一舟其長七丈廣二尋十一月既成又以次年<md:KR4d0243_SBCK_059-13b>¶之冬葺治舊舟去朽易堅色色鼎新幾於改作至今年¶
二月畢工修廣之度視前少殺之若什器細大篙師名¶
額悉循古規又月委官僚以次提督用防姦弊功就而¶
民不知邑士請紀其事鑰以謂趙公濟川之功未易遽¶
及今令尹忠憲裔孫雍容辦治維此一舉仰有以繼趙¶
公之成績俯有以為一方永久之利趙公名遂身退卜
<pb:KR4d0243_WYG_059-15b>
築城中親見其成喜形於色尤為一段竒事夫子産以¶
與濟人於溱洧孟子以為惠而不知為政今前後邑官¶
之賢蓋能知為政者惠及斯民如此後來者苟能垂意<md:KR4d0243_SBCK_059-14a>¶而不忽二舟之利其有既乎陳山有驛以為賓客行人¶
弛擔之地將刻石驛中以詔後人慨然為直書之以補¶
吾里地志之闕云<md:KR4d0243_SBCK_059-14b>¶　
　攻媿集卷五十九
