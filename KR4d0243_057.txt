# -*- mode: mandoku-view -*-
#+TITLE: 攻媿集
#+DATE: 2015-09-23 10:23:12
#+PROPERTY: LASTPB  <md:KR4d0243_SBCK_056-1a>
#+PROPERTY: JUAN 57

<md:KR4d0243_SBCK_056-12a>¶
<md:KR4d0243_SBCK_057-1a>¶
<pb:KR4d0243_WYG_057-1a>
欽定四庫全書
　攻媿集卷五十七¶
　　　　　　　　　　　　　宋　樓鑰　撰¶
　記¶
　　雪竇山錦鏡記¶
雪竇山名天下自下而升既至絶頂而地始平曠四山¶
又環之寺據正中氣象雄秀二水不知所從來出山之¶
兩腋而㑹於前徑赴大壑峭石削立險不可測崩空落
<pb:KR4d0243_WYG_057-1b>
崖飛雪千丈洞心駭目勝絶一方此山之所以得名也¶
繇古以來登覽之士不知其幾眩於創見何暇擬議紹<md:KR4d0243_SBCK_057-1b>¶興甲子郡太守尚書莫公將來游乃始發妙意於萬象¶
之表謂水去太亟屬寺僧以田為池使二流匯其中寛¶
納而緩出之則寺當少利有詩云能廢千畦渟玉雪不¶
妨飛練掛丹梯讀者韙之而四十餘年十易主人咸睥¶
睨以為難淳熙十一年足庵鍳公禪師既至百廢修舉¶
取莫公之說斟酌之八月己未遂興畚鍤池深一尋縱
<pb:KR4d0243_WYG_057-2a>
四百三十尺廣半之築隄南西以便徃來因橋為閘視¶
水漲落而閉縱焉明年二月庚子池成漪漣拍隄渟濙¶
如拭千巖倒景空明相映道俗欣嘆見未曽有禽魚下<md:KR4d0243_SBCK_057-2a>¶上咸有喜色師問名於雪窗張武子良臣武子曰是所¶
謂淵林錦鏡者也遂以錦鏡名而謂余記之余不能習¶
隂陽家言然通天下一氣耳山如人之定形水如人之¶
脈絡或瀦或泄當適其中池之未作也水若建瓴山之¶
氣與之俱逝而不留及其既積則淑靈之氣得以扶輿
<pb:KR4d0243_WYG_057-2b>
磅礴於兹矣繼自今其必有卓然超徹之士深藏若虚¶
出於此山以振祖風者豈惟利而已哉曩嘗一再游焉¶
間久不雨水僅相續蕭索輪囷固自不惡惟積雨暴漲¶
則尤為壯偉可觀頋安得每每如許及今過之既坐亭<md:KR4d0243_SBCK_057-2b>¶上徐徹三版水則大至怒濤迅雷凌駕震疊素蜺萬數¶
哮吼層出真天下之竒觀也始惟見寒莎野奔紛駭相¶
應少焉覺兩涯石壁亦為之低昻不已此非親至其上¶
深矉而駐觀者不足以知此莫公止為不妨飛雪之勝
<pb:KR4d0243_WYG_057-3a>
不知此池之成闗機闔開乃大有功於瀑泉也足菴傳¶
洞下心宗精鍊刻苦等慈接物法施不吝所向傾動緇¶
白數主廢刹皆立興之壯年嘗出力於此以辦衆縁晚¶
座道場年踰八十適丁歉嵗艱食之餘他人支傾補壊¶
猶懼不濟乃於談笑間成此勝事用錢百萬外不以謁<md:KR4d0243_SBCK_057-3a>¶諸人内不以費諸帑傾囊倒篋一力為之信有大過人¶
者是役也僧徳實實相其事妙有智思規畫多出其手¶
又得信士單承亮割膏腴以補田之廢此池益可以久
<pb:KR4d0243_WYG_057-3b>
矣故併書之以告來者云¶
　　望春山蓬萊觀記¶
老與佛之學行於世尚矣未知孰為輕重然以吾鄉一¶
境計之僧籍至八千人而道流不能以百其居才十數¶
而佛廬至不可數何耶蓋嘗聞之歐陽公矣大畧以為¶
佛能箝人情而鼓以禍福人之趨者衆而熾老氏獨好<md:KR4d0243_SBCK_057-3b>¶言清淨靈仙之術其事㝠深不可質究故凡佛氏之動¶
搖興作為力甚易而道家非遭人主之好尚不能獨興
<pb:KR4d0243_WYG_057-4a>
且曰其間能自力而不廢者豈不賢於其徒者哉明之¶
四山去郡皆三十餘里西有湖千頃一山穹然秀出此¶
為最近者名曰望春舊有靈波廟以祠白龍政宣間有¶
陳孜者始崇以殿辟道院於東俾道士馮立權奉香火¶
祖父少師典鄉邦因湖之淤請於朝而田之嵗得榖亡¶
慮四十萬斛父老以為徳生立祠其中又得道士何思¶
逺居之於是觀宇益興廊廡畧備思逺澄心鍊氣得黄<md:KR4d0243_SBCK_057-4a>¶老之真風驅役鬼物靈迹有不可掩者嘗之京師有運
<pb:KR4d0243_WYG_057-4b>
船數百千艘欲絶淮而潮不登為作法於其堧未幾潮¶
溢歡聲如雷悉賴以濟發運使以聞&KR0897;差明州管内副¶
道正盗發清谿旁郡山谷間多響應者祖父大飭守備¶
郡以無恐思逺亦有隂助石記存焉紹興癸夘太守莫¶
公將命拜章禱雨而驗奏移象山蓬萊觀廢額手書扁¶
牓以寵異之其後主者竭力以増益前功今知觀呉若¶
訥繼胡志清之後里之巨室厲氏兄弟相與出力興造¶
又得昝氏創岱嶽行祠於山麓遂為一方勝處由歐陽<md:KR4d0243_SBCK_057-4b>¶
<pb:KR4d0243_WYG_057-5a>
公之言觀之諸君可謂能自力而賢於其徒者矣鑰自¶
念生晚不逮事祖父嘗拜祠下冠佩儼然幼年及識何¶
君猶記其道貌能厯厯道祖父時事使人起敬呉嗣法¶
於何為孫行厪行乃祖之法以大其居是為能負荷者¶
哉與之游一日來請曰觀之興才六十餘年懼無以傳¶
逺久願記之應曰傳之久不久正不在記而况此骩骳¶
之文乎世之棟宇有傾民力為之欲為無窮之計而驟¶
起亟廢幾不能以一瞬山巔水涯結茅累甓或遂化為
<pb:KR4d0243_WYG_057-5b>
殊庭自前古以至今日者非一日子以為今之琳宫蘂<md:KR4d0243_SBCK_057-5a>¶館據名山洞府之勝霞冠星䙱搖曳其間者皆固然耶¶
其創始之初亦若是而已又未必能如子之居之壯也¶
其寖致雄盛者雖曰有數亦存乎人爾揆之世法又何¶
止棟宇也哉今蓬萊之興或作於前或作於後以隮登¶
兹歸語子之徒儻能念其囏勤而増葺之則真可以無¶
窮矣呉曰正欲記此以示來者遂為之書¶
　　天童山千佛閣記
<pb:KR4d0243_WYG_057-6a>
淳熙五年孝宗皇帝親灑宸翰大書太白名山以賜天¶
童山景徳禪寺寺之門甚雄敬刻雲章尊閣其上又於<md:KR4d0243_SBCK_057-5b>¶方丈專建一閣以藏真跡實為禪林盛事前所未有也¶
初西晉永康中沙門義興卓菴山有童子來給薪水¶後
既有衆遂辭去曰吾太白一辰上帝以師篤於道行¶
遣侍左右因忽不見自是始有太白天童之名山在郡¶
東南六十里所太白一峯高壓千嶺雄尊深秀為一郡¶
之望紹興初宏智禪師正覺欲撤其寺而新之謀於衆
<pb:KR4d0243_WYG_057-6b>
有蜀僧以隂陽家言自獻曰此寺所以未大顯者山川¶
宏大而棟宇未稱師能為層樓傑閣以發越淑靈之氣¶
則此山之名且將振耀於時矣覺深然之乃拓舊址謀<md:KR4d0243_SBCK_057-6a>¶興作内外鼎新以次就成智匠高妙務極崇侈門為高¶
閣延袤兩廡鑄千佛列其上前為二大池中立七塔交¶
映澄澈游是山者初入萬松闗則青松夾道凡三十里¶
雲棟雪脊層見林表而倒影池中未入窺樓閣口非人¶
間世矣中建盧舍那閣尤為壯麗住山三十年其為久
<pb:KR4d0243_WYG_057-7a>
逺之計皆絶人逺甚後有慈航了朴一坐亦二十年起¶
超諸有閣於盧舍那閣之前複道聨屬至今巋然相望¶又
大築海塗増益嵗入由是天童不特為四明甲刹東¶
南數千里亦皆推為第一游宦者必至至則忘歸歸而<md:KR4d0243_SBCK_057-6b>¶詫於人聲聞四方江湖衲之以不至為歉皇子魏惠憲¶
王出鎮一見慈航歡若平生暇日來游頋瞻山林登玲¶
瓏坐宿鷺或累日不忍去因圖以進於上㑹稽郡王太¶
師史文惠公又從容奏請遂有四大字之賜瑰竒絶特
<pb:KR4d0243_WYG_057-7b>
之觀無以加矣十六年虚菴懐敞自天台萬年來主是¶
刹百廢具舉追跡二老而千佛之閣嵗久寖圮且將弗¶
支猶以前人規模為未足以稱上賜欲從而振起更出¶
舊閣及前二閣之上僉以為難師之志不回也先是日¶
本國僧千光法師榮西者奮發願心欲徃西域求教外<md:KR4d0243_SBCK_057-7a>¶别傳之宗若有告以天台萬年為可依者航海而來以¶
師為歸及遷天童西亦隨至居嵗餘聞師有改作之意¶
請曰思報攝受之恩糜軀所不憚况下此者乎吾忝國
<pb:KR4d0243_WYG_057-8a>
主近屬它日歸國當致良材以為助師曰唯未幾遂歸¶
越二年果致百圍之木凡若干挾大舶泛鯨波而至焉¶
千夫咸集浮江蔽河輦致山中師笑曰吾事濟矣於是¶
鳩工度材雲委山積列楹四十多日本所致餘則取於¶
境内之山始建於紹熙四年季秋之甲申才三載告畢¶
費緡錢二萬有竒是嵗海莊倍稔贏穀三千斛如有相<md:KR4d0243_SBCK_057-7b>¶之者不求於人見者樂施以迄於成凡為閣七間高為¶
三層横十有四丈其高十有二丈深八十四尺衆楹俱
<pb:KR4d0243_WYG_057-8b>
三十有五尺外開三門上為藻井井而上十有四尺為¶
虎座大木交貫堅緻壯宻牢不可拔上層又高七丈舉¶
千佛居之位置面勢無不曲當外檐三内檐四檐牙高¶
啄直如引繩旅楹有閑翬飛跂翼周延四阿繚以欄楯¶
内為綺疏表裏明豁自下仰望如此崑閬梵唄磬鐘半¶
空振響徜徉登覽四山瞰河漢星斗如在欄檻御書¶金
榜巍乎中峙翊以翔龍䕶以絳綃高出雲霄之上真<md:KR4d0243_SBCK_057-8a>¶足
以彈壓山川傳示千古善財童子大藏嚴藏入見樓
<pb:KR4d0243_WYG_057-9a>
閣廣博無量則不可知若經行四方室屋巨麗殆未見¶
其比也鑰奉祠東歸嘗徃遊焉驚歎傑特目眩神駭過¶
於耳聞敞請記其事老矣學落不能形容姑記大槩以¶
表吾鄉之勝海内好竒之士欲游而未遂者覽此則太¶
白之景思過半矣虚菴道價素高禪子向方鳬夷亦聞¶
其名而歸之加以願力深重才刃恢恢巧匠瑰材成此¶
勝事觀者無不羡歎或請飾之敞曰殫力竭財幸躋登¶
兹行且謝去若丹雘華飾尚有賴於後之人云<md:KR4d0243_SBCK_057-8b>¶
<pb:KR4d0243_WYG_057-9b>
　　安巖華嚴院記(代仲舅/汪尚書)¶
吾鄉僧刹最衆奉川一邑凡七十有二雪竇古道場為¶
冠其次則安巖山也林壑幽䆳非餘山比出縣治三十¶
里創於唐之大厯而廢於㑹昌五季漢之乾祐僧清聳¶
義仙入山求卓菴之地登高四望投以一石誓曰石所¶
住處吾其止焉既得之曰此五龍之地居此者當利見¶
大人皇朝乾徳錢氏猶在呉越聞聳之名命住杭之靈¶
隠寺號了悟禪師乃以此菴為四明道場爾後寖為徒
<pb:KR4d0243_WYG_057-10a>
弟廢壊天聖中有老禪伯其名上曰居下與泰陵廟諱<md:KR4d0243_SBCK_057-9a>¶同字久住天童山邑有汪居士湜自號和静先生以其¶
好佛里人稱為汪長老率信士十人力挽師為此來既¶
至尤與居士契合遂相與營度形勢遷立寺基相去二¶
百步有蔣宗盛施錢十萬鑿山平址汪君鳩合衆力建¶
寺宇百餘楹殿堂宏敞中嚴像設康定元年括囊山人¶
志全為之記大率稱其地之勝東接奉川西連台嶠南¶
臨滄海北倚四明言其興造之速則曰霜暑不再金碧
<pb:KR4d0243_WYG_057-10b>
相輝師又自作十方遺戒謂永為十方宗師說法道場¶
語論深切蓋凜然可畏人也手植松六千本自葛隩至<md:KR4d0243_SBCK_057-9b>¶門約十餘里亦有松門記三碑皆居士所立稱為檀越¶
主則施財出力為多矣慶厯三年賜華嚴禪院之額外¶
建玉澗流峽望春濯塵四橋中有釣臺緑蘿望海亭皆¶
為佳境距今百六十餘載間有興作支傾補壊視舊不¶
能有所増益今住持僧無盡俗姓汪氏寔居士五世孫¶
也出或菴體公㑹下三住名藍來主華嚴十年矣念居
<pb:KR4d0243_WYG_057-11a>
士經始之勤益務興起族弟智徳捨俗為僧與之勠力¶
有蓬道奥山緜亘三千畆岡壟險絶莾為盜區僻在此¶
山之西徳之已業也至是捨入山中别立一菴以謹䕶<md:KR4d0243_SBCK_057-10a>¶守林巒映發又一勝處於北名馬跡開廢田八頃又以¶
衣盂增置三十畆以贍塔菴盡公既已重建僧堂鐘樓¶
等比舊加壯創為舂磑機輪激水為無窮之利又將増¶
廣大殿香積地之廢興固自有時居士植福深厚厥後¶
族處雙谿為大家其興未艾豈苟然哉余家久與之通
<pb:KR4d0243_WYG_057-11b>
譜視之猶南阮也族子伋與宗黨求記於余余笑曰嘗¶
觀白樂天沃洲禪院記謂晉宋以來白道猷始居此山¶
中間寖荒大和有頭陀僧白寂然卜築遂為禪院寂然¶
謂樂天為從叔乞為之記樂天系以詞云道猷肇開寂<md:KR4d0243_SBCK_057-10b>¶然嗣興今日樂天又垂文兹山異乎哉沃洲與白氏其¶
世有縁乎今安巖大刹居士建立於前無盡嗣興於後¶
又委余以記余有從子清一方禮盡公為師其於汪氏¶
又不止如沃洲之與白氏也因慨然為書之
<pb:KR4d0243_WYG_057-12a>
　　徑山興聖萬夀禪寺記¶
徑山天下竒處也田雙徑而上至高絶之地五峯巉然¶
中本龍湫化為寳所國一禪師開山於天寳之初特為¶
偉異天作地藏待斯人而後發道成名震召歸長安代¶
宗為之執弟子禮將相不得預大丈夫事繼之以無上<md:KR4d0243_SBCK_057-11a>¶又繼之以法濟坐鎮羣魔刀斮禪牀而色不動識錢武¶
肅王于㣲時故呉越累世崇奉尤謹皇朝至道中太宗¶
皇帝賜以御書并佛骨舍利元祐五年内翰蘇公知杭
<pb:KR4d0243_WYG_057-12b>
州革為十方祖印悟公為第一代住持紹興七年大慧¶
禪師來主法席衲子雲集至千七百衆末年南歸重來¶
跲而復振人境相與映發道俗趨仰龍神亦隨指麾而¶
定顯仁皇后在慈寧宫高宗皇帝在徳夀宫時皆嘗游¶
幸就書龍游閣扁牓孝宗皇帝書興聖萬夀禪寺又賜¶
以圓覺經解天下叢林拱稱第一大慧以來名徳繼起<md:KR4d0243_SBCK_057-11b>¶神龍靈響素著國家民庶有禱輙應累封神應徳濟顯¶
祐廣澤王廟為靈澤且有玉圭玉帶黄金缾罏祭器之
<pb:KR4d0243_WYG_057-13a>
賜其盛極矣然而廢興有數不可預知國一之後以㑹¶
昌沙汰而廢咸通間無上興之又後八十餘年慶賞始¶
以感夢起廢為屋三百楹翦去樗櫟手植杉檜不知其¶
幾今之參天合抱之木皆是也䝉菴禪師元聰以慶元¶
三年自福之雪峯被㫖而來道譽隆洽不媿前人五年¶
仲冬行化浙西而回禄挻災烈風佐之延燔棟宇一昔¶
而盡異哉人皆以為四百年積累之業一旦掃地有能<md:KR4d0243_SBCK_057-12a>¶興之非磨以嵗月未易就也先是寺基局於五峯之間
<pb:KR4d0243_WYG_057-13b>
又規模不出一手雖為屋甚夥高下奢儉各隨其時因¶
陋就簡亦復有之衆為之請曰大慧無羌時豈不能撤¶
而更之頋其勢未可兹焉火起龍堂瞬息埃滅豈能神¶
欲一新之乎况祖師之像出於烈燄而不毁開山之菴¶
四面焦灼而茅不傷師與國一俱姓朱氏或疑以為後¶
身比移醬壇涌泉成井今日安知非暫廢而當復大興¶
耶聰曰有是哉㣲我誰當為之乃出衣盂為之倡率學¶
徒元韶可逹等所在縁化兩宫加以錫賚施者聞風日<md:KR4d0243_SBCK_057-12b>¶
<pb:KR4d0243_WYG_057-14a>
集動以萬計又命南悟等廣募閩浙江東西良工伐木¶
於山日役千輩斤斧之聲震動山谷凡食於山者無問¶
比丘優婆塞相與勸勉智者獻謀壯者出力夙夜經營¶
不翅己私開拓舊址首於東偏為龍王殿以嚴香火之¶
奉繼為香積厨以給伊蒲之饌延湖海大衆則有雲堂¶
供水陸大齋則列西廡此皆一日不可緩寺之所以立¶
也寳殿中峙號普光明長廊樓觀外接三門門臨雙徑¶
賀五鳳樓九間奉安五百應真翼以行道閣列諸天五
<pb:KR4d0243_WYG_057-14b>
十三善知識仍造千僧閣以補山之闕處前聳百尺之<md:KR4d0243_SBCK_057-13a>¶樓以安洪鐘下為觀音殿而以其東西序庋毗盧大藏¶
經函鑿山之東北以廣庫堂輦其土石置後山巨壑中¶
開毗那方丈於法堂之上復層其屋以尊閣思陵宸翰¶
御榻修復妙喜塔亭仍建䝉菴於明月池上為香水海¶
以沐浴為天慧堂以選僧禪房客館内外周備像設雄¶
尊金碧璀璨法器什物所宜有者纖悉必具不可勝書¶
蓋其百工競起衆志孚應經始於六年之春成於嘉泰
<pb:KR4d0243_WYG_057-15a>
改元之夏閱月才十餘而變瓦礫之區為大寳坊始者¶
蕩廢於一彈指頃若甚慘矣及其興之神速則高掩前<md:KR4d0243_SBCK_057-13b>¶古而又雄壯傑特絶過於舊按圖而作井井有條雲棟¶
雪脊翬飛層疊逈出於烟霏空翠之表春秋二㑹來者¶
益衆奔輳瞻仰如見化城驚瞿踊躍稱未曽有經山於¶
是乎大振矣余嘗登含暉之亭如踏半空左眺雲海視¶
日初出前望都城自西湖浙江以至越山厯厯如指諸¶
掌真絶景也為别峯寳印賦詩有百萬檆松雙徑杳三
<pb:KR4d0243_WYG_057-15b>
千樓閣五峯寒之句印為之撫掌且曰山中之景幾無¶
餘藴矣是時新創大閣丹雘未施上下一色如凝霜雪¶
涉二十年猶屬夢境今則土木之盛何止十倍恨未能<md:KR4d0243_SBCK_057-14a>¶一寓目也聰忽以書相尋於寂寞之濱屬以記文遣僧¶
契日攜書來見備道始末辭之曰年侵學落筆力隨衰¶
子之師願力宏深成如許大佛事不求於重望雄文之¶
士而為此來何以舛耶求之再三拙菴又助之請遂櫽¶
括其語為之大書且告之曰大慧千僧閣之成一時稱
<pb:KR4d0243_WYG_057-16a>
為盛舉善乎李資政之記以謂在杲公何足道而循習¶
齷齪者以為竒特不亦陋甚矣哉聰之為此初豈有意¶
於興作者因攸攸之竒變偶人情之響答上資國力廣¶
集喜捨時節因縁有相之道以隮登兹是固不可不記<md:KR4d0243_SBCK_057-14b>¶以傳逺然於師何有哉矧國一之初本無可傳之法其¶
後瞻禮之衆傾於億兆財施之廣形於千萬視之如幻¶
等之於空居惟一室室惟一牀布褐陶匏澣衣糲食其¶
視寵榮震耀何如也聰方以此道行而余欲以言語贊
<pb:KR4d0243_WYG_057-16b>
歎有為功徳多言益足為贅是故言盡於此師其以為¶
然乎¶
　　江州普照院記¶
余少侍先光禄自洪都舟行順流而東過彭蠡望盧山¶
開翠屏於空外小泊南康迫於行役不及一至山中厯<md:KR4d0243_SBCK_057-15a>¶指五老香爐諸峯悵望而行猶意此生可游也老矣遇¶
人自山中來必問泉石之勝或惠以圖與記讀之若身¶
到其處也住育王瑞公九江人嘗以問之最能言受業
<pb:KR4d0243_WYG_057-17a>
普照院之詳蓋院去湓城之東才十五里為邦人游樂¶
之地昔曇珣律師講經宴坐感白鹿之祥至今有白鹿¶
臺臺下即此刹晉義熙中逺公與十八賢結蓮社於兹¶
山而於山巔水涯建立法幢甚衆此蓋其一也雖非深¶
入廬阜而面勢殊勝前横大江江中桑落洲正與之對¶
亦為一古刹中更兵火蕩為榛墟紹興初僧崇信始誅<md:KR4d0243_SBCK_057-15b>¶茅結屋而徒弟普誠與嗣子師瑞師紹師義師卿相與¶
募縁興建已而正殿廊廡法堂寢室輪藏三門鐘樓佛
<pb:KR4d0243_WYG_057-17b>
閣庖湢等處無一不備瑞公自以土木但為有為功徳¶
出而游方以一大事為己任首住舒之興化移浮山未¶
幾被命來育王時佛照光禪師自徑山乞歸來居東堂¶
瑞其高弟也既嗣法席父子更唱迭和相為引重衲子¶
雲集因念受業香火之傳猶有未滿人意者罄衣貲度¶
智日智月等十僧使相其事為經久之計増田以待雲¶
水高人是刹之立幾七百餘載既廢而復大興豈無數<md:KR4d0243_SBCK_057-16a>¶耶瑞公清介孤高而未嘗為矯厲之行道俗歸重故能
<pb:KR4d0243_WYG_057-18a>
一坐大道場至於九年畧無魔惱已而退居西塔又復¶
累嵗一日語余曰出本無心住亦隨縁拙菴既已示寂¶
吾將歸老於前山山間素無碑誌願為之記將歸而刻¶
之噫余既無由杖屨相從以酬素願縱到山中勝具亦¶
已無有矣師之歸度無再見之日廬山面目終不能復¶
識既為書其始末又重為之憮然也¶
　　魏塘大聖塔記¶
僧伽本西域人唐龍朔中始來中國於泗州臨淮縣信<md:KR4d0243_SBCK_057-16b>¶
<pb:KR4d0243_WYG_057-18b>
美坊乞地建標欲為伽藍掘得古香積寺石記并金像¶
一軀上有普照王佛字或言師頂有一穴窒之以絮夜¶
去絮則香滿一室質明香還復窒之萬回異人謂觀音¶
化身也示寂於長安以有靈應遷還泗上為之建塔傳¶
於世久矣鑰先祖少師年四十而守家傳其顯應事甚¶
衆陳子充大光了齋之孫貳卿之子與余家有連比任¶
太府寺簿余方為郎相與尤厚余既投閑而子充亦掛¶
衣冠矣忽以書來云先侍郎自紹興十二年南蘭陵解
<pb:KR4d0243_WYG_057-19a>
郡組延平既無先廬無所於歸始謀禾興之居僑寓魏<md:KR4d0243_SBCK_057-17a>¶塘大聖院六年始得今竹橋之宅院以大聖名中有瑞¶
像靈異幾不勝書蓋自治平紹聖時屢發妙光其明屬¶
天圖志實載之至今水旱災疫必求於此祖父諫議嘗¶
因從兄黙堂繪像而為之贊所謂一月在天影分萬水¶
者也方寓居時祖妣尚無恙洎吾二親闔門敬奉皆所¶
親見久思有以崇事之老僧清梵戒行堅潔一夕夢僧¶
伽欲建塔於寺中既以實告適符願心自淳熙六年竭
<pb:KR4d0243_WYG_057-19b>
力為之經理嵗捐百斛以為助今將二紀土木之工悉¶
已就緒其高七層塔心相輪以次而舉指日可畢願為<md:KR4d0243_SBCK_057-17b>¶我記之余方病足僵卧一榻酸呻無聊未能屬筆隔嵗¶
而相促不已余昔誦韓文公詩僧伽後出淮泗上勢到¶
衆佛尤魁竒且有突兀三百尺之語東坡之詩云不嫌¶
俗士汚丹梯一看雲山繞淮甸乾道間以假吏過泗但¶
有火燒水轉掃地空之嘆而已盤溝小像之在呉門人¶
猶敬之不謂殊特之觀乃見於此子充疎財好施既以
<pb:KR4d0243_WYG_057-20a>
輕視軒冕不問家之有無獨於此舉惟力是視倡率衆¶
施成此勝事三請之勤見於羅雀之門與世異好如許¶
余亦不得而辭也<md:KR4d0243_SBCK_057-18a>¶　　仰山太平興國禪寺記¶
仰山天下之勝地也雖未曽一至其處讀韓昌黎之文¶
而知山之有神閱傳燈而知小釋迦之開山二神蕭姓¶
釋迦之來實有靈響遜山為寺又能隂相黙佑招致檀¶
施以至於今迦之道愈高山之神益靈山之名以日著
<pb:KR4d0243_WYG_057-20b>
環袁之境旁及四鄰之外水旱疾疫必禱而奉香火者¶
尤衆其詳又見於孚惠二王集録寺興於唐㑹昌之元¶
至皇朝太宗皇帝賜以太平興國禪寺之額仍賜御書¶
棟宇之盛甲於江右自迦至今凡三十有七代矣嘉定<md:KR4d0243_SBCK_057-18b>¶元年閏四月三日不戒於火延燔殿堂樓閣三百餘楹¶
盡為煨燼兹豈有數耶太守寺正余公謂一郡倚此山¶
為命當有以興起之亟捐金錢三百萬首建法堂及二¶
王之殿户部尚書趙公為建僧堂三間且為之主盟知
<pb:KR4d0243_WYG_057-21a>
隆興府待制趙公前後施錢亦三百萬作佛殿住山清¶
公率其徒持鉢四逺聞者樂施不數月佛殿丈室香積¶
廊廡盡還舊觀而煥然一新則大過之嗚呼又何其神¶
速也余侯以丞相之弟平易近民既已成民而又能致¶
力於神尚書歛澤民之惠袖活國之手歸而燕居助成<md:KR4d0243_SBCK_057-19a>¶大事連帥又出俸餘為之倡率清以一衲度寒暑頃在¶
淨慈孝宗知其名召對而賜之頌至今土木形骸不改¶
故時四人者相與敬孚惠之靈神興釋迦之名刹一廢
<pb:KR4d0243_WYG_057-21b>
一興殆不偶然清屬予為記記其大概云爾神有二祠¶
去寺逺者一舍近者才五里而寺亦祠之釋迦諱慧寂¶
初來自郴余侯名應誠尚書名善堅待制名希懌清自¶
號簡菴余四明樓鑰也<md:KR4d0243_SBCK_057-19b>¶　
　
　
　攻媿集巻五十七
