# -*- mode: mandoku-view; -*-
#+TITLE: 攻媿集
#+DATE: 2015-09-11 12:36:45.153931
#+PROPERTY: ID KR4d0243
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0272-048攻媿集-卷第四十八.
<pb:KR4d0243_SBCK_048-1a>¶
攻媿集卷四十八¶
　　　　　宋　樓　鑰　撰¶
　内制¶
　　明堂禮畢告謝五嶽四瀆祝文(告謝天慶觀青詞/案原集此首前有)¶
(表今刪/滿散朱)¶
伏以祗奉慈謨親行大饗多儀既備景貺孔昭實惟山¶
川之靈陰相馨香之薦尚歆誠悃滋介純禧¶
　　明堂禮畢祭謝五嶽四海四瀆祝文¶
伏以肇祀合宫告成熙事惟二儀祖宗之禮皆已備修¶
<pb:KR4d0243_SBCK_048-1b>¶
凡五岳河海之神悉均望祭雖靈祠之尚逺顧䖍報之¶
敢稽¶
　　明堂禮畢奏謝諸陵表文(節建康府茅山崇禧觀/案原集此首後有瑞慶)¶
(詞滿散朱表今刪/啟建祝夀道場青)¶
伏以嗣厯云初奉先為大適三嵗當郊之際祇薦總章¶
惟列聖在天之靈俯垂陰佑雖潔齋之粗備懼誠悃之¶
未孚髙厚顧歆神明來格既訖成于熙事敢恭布于深¶
衷遥望陵宫不勝感涕¶
　　安穆安恭皇后改諡告太廟祝文¶
<pb:KR4d0243_SBCK_048-2a>¶
¶
伏以仰惟烈祖將祔太宫易别廟之舊稱從成孝之尊¶
諡先期以告英鑒其臨¶
　　大行至尊夀皇聖帝靈座祝文¶
伏以集百官于南郊首定稱天之諡奉二后于太室改¶
從祔廟之名將舉盛儀敢伸昭告¶
　　奉上孝宗皇帝諡冊寳成穆成恭皇后改謚冊寳¶
　　奏告天地社稷十神太一祝文(瑞慶節滿散道塲/案原集此首前有)¶
(瑞慶節萬夀觀滿散道場青詞滿散朱表瑞慶節/賜三省樞宻院殿前司馬軍司步軍司乳香口宣)¶
(報恩光孝觀青詞太上皇帝本命萬夀觀設醮青/太一宫設醮青詞滿散朱表又此首後有天慶觀)¶
<pb:KR4d0243_SBCK_048-2b>¶
(表今竝刪/詞滿散朱)¶
伏以夀皇即逺方定于尊稱祖后俱從當更于舊諡將¶
嚴寳冊敢告神祇¶
　　孝宗皇帝謚號下日改換銘旌奏告祝文¶
伏以烈祖在天南郊定謚既遵節恵之典載飭神明之¶
旌仰惟威靈俯鑒誠恪¶
　　孝宗皇帝欑宫神圍除去鋪屋窠木等奏告昭慈¶
　　聖獻皇后永祐永思陵祝文¶
伏以皇祖上仙期方臨于七月稽山庀役地實近于諸¶
<pb:KR4d0243_SBCK_048-3a>¶
陵暫撤徼廬稍開宰木懼有驚于神御敢先叩于威靈¶
仰冀洪慈俯加陰佑¶
　　孝宗皇帝祔廟修製祏室太廟殿宇廊廡權奉安¶
　　祖宗神主于初獻㕔時前奏告祝文¶
伏以仰尊烈祖將祔太宫奉二代之宗祧飾累朝之祏¶
室暫遷神主敢告威靈¶
　　權奉安神主祝文¶
伏以崇飾太宫奉遷神主少寓齋居之邃以須祏室之¶
成敢冀慿依用伸䖍告¶
<pb:KR4d0243_SBCK_048-3b>¶
　　祭祀太廟土地祝文¶
伏以修崇清廟升祔孝宗念斤斧之交興懼神祇之或¶
聳敢先昭告願相多儀¶
　　閻仲續康伯修奉欑宫傳宣撫問并賜銀合茶藥¶
　　及喝賜一行官吏工匠等犒設口宣¶
有敕卿等視役山陵宣勤夙夜勞風寒之匽薄頒茗劑¶
之珍芳好賜有差工徒無怠¶
　　孝宗皇帝梓宫發引祝文¶
　　　啟欑¶
<pb:KR4d0243_SBCK_048-4a>¶
伏以阜陵旣飭靈駕將行遂從禹穴之蔵式啓商楹之¶
殯攀號何及昭告宜先¶
　　　前夕日初昏奏告¶
伏以窀穸有期念終天之永訣靈輿卽遠痛詰旦之將¶
行重惜分陰罙增孺慕¶
　　　發引時前祭告¶
伏以六紼有行九京寖遠追念抱孫之愛阻伸臨穴之¶
勤少駐須臾不勝哀殞¶
　　　啓奠行禮¶
<pb:KR4d0243_SBCK_048-4b>¶
伏以扵穆孝宗將趨神穴爰諏穀旦肅引靈輀顧挽紼¶
以難留遂遵途而卽遠音容愈邈慟哭何堪¶
　　　祖奠行禮¶
伏以陵宮旣備愴我祖之何之紼翣啟行痛仙游之不¶
返拊龍輴而永訣駕鯨浪以遂東祖祭是修哀號愈切¶
　　　下皇堂時前奏告¶
伏以於皇文祖將就菆塗愴永閟于衣冠痛莫親于兆¶
域式安玉體絶望天顔¶
　　　掩欑畢迎奉御容詣下宮奉安¶
<pb:KR4d0243_SBCK_048-5a>¶
伏以明明我祖奉窀穸以既安雝雝在宫痛威容之愈¶
邈天顔惟肖神宇具依不勝追逺之悲敢致妥靈之告¶
　　孝宗皇帝梓宫發引奏告天地社稷太廟别廟太¶
　　一宫祝文¶
伏以烈祖上賔阜陵告備慈啓菆塗之舊將趨兆域之¶
蔵敢告先期仰祈陰佑¶
　　至欑宫奏告帝后祝文(報恩光孝觀青詞此首後/案原集此首前有天慶觀)¶
(皇帝本命萬夀觀青詞滿散朱表今竝刪/有冬至節孝宗皇帝几筵水陸道場齋文)¶
伏以奉皇祖之菆塗勉襄大事近累朝之兆域敢告威¶
<pb:KR4d0243_SBCK_048-5b>¶
靈未遑洛邑之歸尚奉㑹稽之葬仰祈孚佑咸遂妥安¶
　　孝宗皇帝虞主自浙江還重華宫鼓吹導引曲¶
孝宗純孝前聖更何加髙蹈處重華丹成仙去龍輴逺¶
越岸暮山遐波臣先為捲寒沙來往護靈槎九虞禮舉¶
神祇樂萬世佑皇家¶
　　孝宗皇帝神主自重華宫至太廟祔廟鼔吹導引¶
　　曲¶
吾皇盡孝宗廟務崇尊鉅典備彌文巍巍東向開基主¶
七世祔神孫追思九閏整乾坤環宇慕洪恩從今宻邇¶
<pb:KR4d0243_SBCK_048-6a>¶
髙宗室千載事如存¶
　　孝宗皇帝虞祭畢卒哭行祭禮祝文¶
伏以阜陵復土既修易奠之虞班祔有期遂卒無時之¶
哭仰遵禮典莫究哀悰¶
　　孝宗皇帝神主祔廟并成穆成恭皇后神主同時¶
　　祔謁升祔奏告祖宗帝后祝文¶
伏以竣事阜陵既畢九虞之祭寜神祏室實同二后之¶
升祖宗是依昭穆以序實循禮典敢告威靈¶
　　孝宗皇帝祔廟樂章¶
<pb:KR4d0243_SBCK_048-6b>¶
聖人之徳無加于孝思皇孝宗履行立教始终純誠非¶
曰笑貌於萬斯年是則是傚¶
　　太廟修置太祖至髙宗室帝后神主祏室畢工時¶
　　前奏告還殿室祝文¶
伏以班祔孝宗崇新清廟備累朝之祏室奉列聖之神¶
靈敢告先期冀垂昭格¶
　　還殿正奉安祝文¶
伏以阜陵竣事太室鳩工爰蕆禮于宫庭用妥靈于宗¶
祏以享以祀來燕來寜¶
<pb:KR4d0243_SBCK_048-7a>¶
　　孝宗皇帝祔廟時前告遷成穆成恭皇后神主詣¶
　　幄次權行奉安以俟同時祔謁升祔祝文¶
伏以阜陵竣事奉神主以即安室祏致嚴妥柔靈而並¶
祔稍遷邃幄将奠太宫惟時之良敢豫以告¶
　　孝宗皇帝神主祔廟前二日奏告祝文(首前有太/案原集此)¶
(醮青詞滿散朱表今刪/上皇帝本命太一宫設)¶
　　　天地¶
伏以尊祖禮嚴因山事畢用宏開于宗祏将升祔于靈¶
儀信宿之先潔齋以告仰祈昭鑒永賴孚休¶
<pb:KR4d0243_SBCK_048-7b>¶
　　　宗廟¶
伏以於皇文祖既畢安虞爰攷禮于前朝盍妥靈于太¶
室仰瞻列聖敢告先期其永無疆克昌厥後¶
　　　别廟¶
伏以惟我孝宗將登清廟設九虞而既畢奉二后以同¶
升永世是承前期敢告¶
　　　太社太稷¶
伏以永阜訖功孝宗升祔惟億載萬年之鉅典告九土¶
五榖之明神願鑒先期式垂孚佑¶
<pb:KR4d0243_SBCK_048-8a>¶
　　　太一宮¶
伏以烈祖上賓太宮升祔國之大事其敢弗䖍天之尊¶
神是當先告冀垂昭格用妥威靈¶
　　改元慶元奏告昭慈聖獻皇后永祐陵永思陵永¶
　　阜陵成穆成恭皇后欑宮表文(天慶觀報恩光孝/案原集此首前有)¶
(今刪/觀青詞)¶
伏以仰奉慈謨勉承丕祚將興嗣歲首議嘉名惟慶歴¶
最爲盛時而元祐尤伸公道履端伊邇敷號云初敢告¶
威靈式祈孚佑¶
<pb:KR4d0243_SBCK_048-8b>¶
　　改元奏告祝文(夀觀設醮青詞滿散朱表今刪/案原集此首前有皇帝本命萬)¶
　　　天地(觀報恩觀同/景靈宫天慶)¶
伏以纘緒何堪改元惟謹稽仁祖致平之盛洎泰陵嗣¶
徳之初合取嘉名用綿丕祚敢伸昭告仰冀孚休¶
　　　宗廟(諸陵表文同/景靈宫帝后)¶
伏以承列聖之休謹踰年之制合太宗明皇之號有唐¶
實創于嘉名仰慶厯元祐之時我宋尤稱于盛際爰肇¶
新于嵗紀敢䖍告于威靈¶
　　　社稷¶
<pb:KR4d0243_SBCK_048-9a>¶
伏以嗣位承休踰年改號取慶厯元祐之盛期紹重規¶
仰勾龍后稷之神用伸昭告尚祈靈佑益介炎圖¶
　　　太一宫¶
伏以嗣厯云初紀年敢後合兩朝之盛爰號慶元告十¶
神之靈用祈福佑尚惟昭鑒永助丕基¶
　　上辛祀感生帝以太祖升侑奏告祝文¶
　　　天地¶
伏以祀感生之帝蓋已有年侑創業之君始從今日敢¶
伸昭告仰冀孚休¶
<pb:KR4d0243_SBCK_048-9b>¶
　　　宗廟¶
伏以推功藝祖既居東向之尊升侑感生兹謹上辛之¶
祀仰瞻列聖豫告先期¶
　　　社稷¶
伏以感太㣲之精夙祗大祀推藝祖之烈升侑明神惟¶
社稷之炳靈設豆籩而致告¶
　　　諸陵諸欑宫表文¶
伏以上辛榖旦大旅盛儀爰推立極之功克配感生之¶
祖遥瞻陵域敢告吉期事體至嚴威靈斯鑒¶
<pb:KR4d0243_SBCK_048-10a>¶
　　僖祖順祖翼祖宣祖還正殿奉安祝文¶
伏以新廟是營羣言允協爰卜太宫之右用安四祖之¶
靈敢冀威神式歆典祀¶
　　奏告太廟祝文¶
伏以肇舉盛儀宏開别廟祧僖宣之祀視夾室以尤嚴¶
遷順翼之靈祔先公而惟謹仰祈列聖俯鑒忱衷¶
　　春分前修飾欑宫奏告諸陵祝文¶
伏以嵗序流易春陽正中既當雨露之濡益愴宫陵之¶
念繕修惟謹種藝以時敢告先期尚祈昭格¶
<pb:KR4d0243_SBCK_048-10b>¶
　　進奉皇太后生辰表詞(帝本命太一宫設醮青詞/案原集此首前有太上皇)¶
(表今刪/滿散朱)¶
伏以尊居長樂方歌難老之詩時届芳春適啓誕彌之¶
節邦家均慶宫壼交欣(中賀)恭惟夀成皇太后殿下徳¶
合坤元心同天大贊淳熈之内治恭儉具孚命菲質以¶
嗣興恩私未報方具㳺神澹泊玩志清虛益觀過厯之¶
期坐閲後天之算臣夙承大造獲奉慈顔含飴弄孫咸¶
仰姜任之盛戲綵為樂惟祈箕翼之年¶
伏以修蘭亭之禊事方樂春陽上椒殿之夀觴仰尊祖¶
<pb:KR4d0243_SBCK_048-11a>¶
后夀成皇太后殿下恭願坐膺多福日介脩齡國治家¶
齊合三宮而同慶天長地久見千載之太平¶
　　太陽交蝕祭告太社祝文¶
伏以季春五陽日食于朔側身修行朕不敢怠伐鼓于¶
社彝章具存尚抑羣陰以助陽德¶
　　陰雲不見交蝕祭謝祝文¶
伏以淸臺獻占太陽當食引咎自省方切兢兢東方未¶
晞陰雲布濩實惟神賜敢恃天休¶
　　孝宗皇帝小祥奏告永阜陵欑宮表詞(首前有皇/案原集此)¶
<pb:KR4d0243_SBCK_048-11b>¶
(命太一宫設醮青詞滿散朱表又有太一宫祝延/帝本命萬夀觀設醮青詞滿散朱表太上皇帝本)¶
(詞滿散朱表今竝刪/太上皇帝聖夀設醮青)¶
伏以念兹皇祖遽驚新榖之升瞻彼阜陵罙切髙山之¶
仰恭惟(尊號)皇帝恢宏帝業垂裕孫謀兹當祥練之初¶
敢後馨香之薦馳誠惟謹隕涕無從¶
　　改元嘉定奏告祝文(十二月/開禧三年)¶
　　　天地景靈宫天慶觀報恩光孝觀¶
伏以祗奉洪圖寖逾周紀屬時多故欲開嗣嵗之祥乃¶
選嘉名用冠新元之首敢伸昭告祈介宏休¶
<pb:KR4d0243_SBCK_048-12a>¶
　　　宗廟諸陵¶
伏以承列聖之休方深夕愓紀新元之號式介春祺開¶
景運之亨嘉期武功之耆定仰惟敷佑敢不欽承¶
　　　太社太稷¶
伏以為國家者尤謹于紀年有社稷焉敢稽于蕆事仰¶
冀神靈之佑庶開嘉定之期肇易美名爰伸昭告¶
　　　太一宫¶
伏以國之大事莫重改元天之尊神當嚴昭告願介亨¶
嘉之㑹遂成耆定之功益卑多祥以興嗣嵗¶
<pb:KR4d0243_SBCK_048-12b>¶
　　　諸陵欑宫表文¶
伏以祗奉洪圖寖踰周紀屬時多故欲開嗣嵗之祥乃¶
選美名用冠新元之首取商宗嘉定之㫖睎武王耆定¶
之功仰冀孚休敢伸䖍告¶
　　閏四月起居諸帝后表詞(元年/嘉定)¶
　　　諸帝旦表¶
伏為積分成閏適當孟夏之餘告廟有儀敢飭先王之¶
典恭惟(諡號)皇帝徳參高厚仁及華戎仰賴在天之靈¶
益綿奕世之慶式供嘉薦用妥威神¶
<pb:KR4d0243_SBCK_048-13a>¶
　　　諸后旦表¶
伏為元年建巳閏月定時既當視朔之初爰謹奉先之¶
禮恭惟(謚號)皇后坤隆厚載世嗣徽音慨莫望于聲容¶
尚永綿于慶羡式修孝敬敢薦馨香¶
　　　諸帝望表¶
伏為閏以正時方謹居門之禮月惟既望敢修朝廟之¶
儀恭惟(謚號)皇帝澤寖羣黎慶緜百世望僊㳺而雖邈¶
席丕祚于無疆爰薦孝思用循彛典¶
　　　諸后望表¶
<pb:KR4d0243_SBCK_048-13b>¶
伏為四月維夏閏式紀于歸餘先后在天禮用陳于改¶
望恭惟(諡號)皇后母儀如在神御即安永陪衣冠之游¶
用綿宗社之慶奉承思孝奠薦惟馨¶
　　洞霄宫徑山天目山龍井祈雨祝文¶
伏以國方多事所願年豐春夏以來甘澤未足種不入¶
土遺蝗已䌓當宁興思旱氣甚廣近雖得雨猶未霈然¶
遣官禱祠齋心以俟庶祈響答三日為霖大慰九農敢¶
忘伸報¶
　　故皇子肅王垍興靈前夕敕祭祭文¶
<pb:KR4d0243_SBCK_048-14a>¶
嗚呼哀哉頃欣嬪御得此誕育晬盤將設何去之速情¶
之所鍾念念顰蹙苗而不秀無乃太促一奠寓哀往從¶
幽卜¶
　　成肅皇后小祥奏告永阜陵欑宫香表詞¶
伏以祖后上賔尚想含飴之愛嵗華遽易忽驚鑽燧之¶
期遥瞻陵寝之嚴倍切音容之感期已乆矣儼追慕以¶
如新練而慨然顧加隆而敢怠肅陳寳炷用表哀誠¶
　　雨澤愆期奏告祝文¶
　　　天地十神太一九宫貴神嶽鎭海瀆¶
<pb:KR4d0243_SBCK_048-14b>¶
伏以旱魃為災間有不免在于今嵗利害尤深疆埸甫¶
寧流徙未復中外空匱正望有秋屬兹常暘種或未入¶
苟失嵗事何以有邦顧慚菲涼乆䝉敷佑髙髙在上(地/皇)¶
(土靈祇/祇云后)俯鑒哀祈三日為霖庶以活國側身引慝恭俟¶
嘉應¶
　　　宗廟别廟¶
伏以時方常暘憂懼實甚種未入土何望收成間有一¶
雨未能霑足齋心致禱靡神不宗在天之靈願垂矜憫¶
有請于帝救此下民沛為膏澤徧及遐邇迄用康年以¶
<pb:KR4d0243_SBCK_048-15a>¶
夀國脉¶
　　　太社太稷雨師雷師風師(慶觀報恩光孝觀青/案原集此首後有天)¶
(刪/詞今)¶
伏以社稷與君以民為重民之司命以食為天時方多¶
艱仰望一稔乆矣不雨雨又復霽傾心禱祈願垂嘉答¶
廣布甘澤普濟羣生報以秋冬其敢不飭¶
　　禳蝗祝文(夀觀設醮青詞滿散朱表今刪/案原集此首前有皇帝本命萬)¶
　　　天地¶
伏以稼穡維寳方興播種之功蝗蝻為災備舉禬禳之¶
<pb:KR4d0243_SBCK_048-15b>¶
術雖都城之少靜顧畿甸之尙繁遠邇何殊焦勞則一¶
敢祈上帝(后土/地云)俯念斯民旣敕酺神盡屏衆多之害更¶
令田祖益昭秉&KR0140;之靈¶
　　　社稷¶
伏以禾苗方茂社稷焉依雖旱魃之巳驅復飛蝗而爲¶
孽神旣職幽冥之事朕不勝宵旰之憂爰致禱祈願垂¶
感格掃螟蟊而無迹庶稼穡之有成¶
　　　酺神¶
伏以比以飛蝗之作孽嘗遵故典以祭酺都邑頓淸無¶
<pb:KR4d0243_SBCK_048-16a>¶
非昭答郊圻未免敢怠祈禳惟盡除振振揖揖之災庶¶
㡬有薿薿芃芃之望¶
　　雩祀祝文¶
　　　前一日奏告太宗室¶
伏以旱魃挻災禱而既應覆出為虐其害愈深爰即紫¶
壇仰祈清昊熙陵之徳實配彼天豫告威靈願垂昭格¶
有請于帝蘇此遺黎¶
　　　上帝¶
伏以旱氣方隆禱既如響飛蝗肆孽禳之亦消奈何常¶
<pb:KR4d0243_SBCK_048-16b>¶
暘又以示譴朕實不徳民則非辜祗祓郊丘謹修雩祀¶
仰祈上帝哀閔下民蚤興雲雷大沛雨澤無有逺邇均¶
被滂沱坐變凶年復成樂歳邦本所繋惟天佑之¶
　　　太宗¶
伏以天災流行固知代有今嵗之旱尤所弗堪禱雨應¶
期方幸周浹陽居大夏兹焉益驕爰即泰壇恪修雩祭¶
稽諸故典作主侑神曽孫菲涼宜致疵癘殃及萬姓實¶
惟焦心在天之靈願垂矜閔亟頒甘澤以迄康年¶
　　　皇地祇¶
<pb:KR4d0243_SBCK_048-17a>¶
伏以至哉坤元厚徳載物生我百榖以活斯人比雨應¶
祈種幸入土苗而未秀又復亢陽滌滌山川物意焦灼¶
國有故典禱旱以雩后土資生敢伸䖍告願垂大惠敕¶
使百神三日為霖溥及萬域以蘇焦槁以致豐登庶幾¶
有邦可以長保¶
　　　再奏告宗廟别廟¶
伏以顧惟菲涼負荷至重常暘之罰乃徧黎元飛蝗未¶
清雨而復旱投誠列聖威靈在天閔予曽孫以及赤子¶
亟垂昭格沛以甘霖迄用康年保邦是賴(復旱兹焉致/别廟云雨而)¶
<pb:KR4d0243_SBCK_048-17b>¶
(感通/禱願昭)¶
　　　太社大稷嶽鎭海瀆五方山林¶
伏以惟民之生以食為命聰明正直亦惟相依今兹旱¶
災日既太甚側身致禱徧于百神仰冀為霖沛然四洽¶
庶有秋之可望豈嘉報之敢稽¶
　　内中禳蝗文(中元節水陸道場齋文今刪/案原集此首前有成肅皇后)¶
伏以旱魃云初遂致飛蝗之作孽雨師既應不圖遺種¶
之滋䌓逺侵閩楚之疆近集郊關之内遇災是懼惟帝¶
焉依願敕百靈盡除螟螣之害俯令萬國咸保稲粱之¶
<pb:KR4d0243_SBCK_048-18a>¶
豐¶
　　祈雨感應報謝祝文¶
　　　天地¶
伏以渉春以來旱氣甚廣種未入土上下隐憂宵旰齋¶
心日致忱禱皇皇后帝(坤元后土/皇地祇云)實賜鑒臨曰雨而雨¶
隨時孚應藝我稷黍寖成小康盡彼萬物不足以報矢¶
詞告謝少致衷誠¶
　　　宗廟¶
伏以亢陽為災幾害穡事國計所繫無所控祈夙夜投¶
<pb:KR4d0243_SBCK_048-18b>¶
誠父母先祖敢期上徹在天之靈霡霂滂沱㡬無虛日¶
旱魃退聽良苗勃然所在中熟實踰始望傾心報謝其¶
敢弗䖍¶
　　　别廟¶
伏以亢陽已甚嘗致禱祈甘雨以時實為孚應兹成中¶
熟獲濟民生幽贊為多可無致謝¶
　　　十神太一九宮貴神¶
伏以民為邦本食乃民天嵗一不登何以為國頃以旱¶
甚禱于尊神(禱于貴神/九宫貴神云)如饗應聲隨車滂沛肅時雨¶
<pb:KR4d0243_SBCK_048-19a>¶
若易歉為豐敢罄謝誠尚求終惠¶
　　　嶽鎭海瀆五方山林¶
伏以國方多事豈堪旱災䖍誠禱祠靡神不舉時雨之¶
降實由山川三日之霖四逺霑足嵗事將就䖍謝敢稽¶
　　　太社太稷雨師雷師風師(慶觀報恩光孝觀青/案原集此首後有天)¶
(刪/詞今)¶
伏以顧惟菲徳致此亢陽仰賴百神鑒予忱禱風雨時¶
至雷霆疾驅逺邇均霑成此中熟一祈一報敢怠此誠¶
尚惟居歆益加敷佑¶
<pb:KR4d0243_SBCK_048-19b>¶
　　　祭告酺神¶
蟊賊為災秉&KR0140;有資于田祖蝗蝻肆孽掃除實賴于酺¶
神既隨禱以盡消俄蔽空而復至人心相恐嵗事可憂¶
疑有物以驅之殆非力可及者載修祀事仰叩髙靈俾¶
食葉食心之妖罔存噍類成多黍多稌之慶還保豐登¶
攻媿集卷四十八¶
<pb:KR4d0243_SBCK_048-20a>¶
