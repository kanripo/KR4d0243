# -*- mode: mandoku-view -*-
#+TITLE: 攻媿集
#+DATE: 2015-09-23 10:23:11
#+PROPERTY: JUAN 4

¶
<md:KR4d0243_SBCK_004-1a>¶
<pb:KR4d0243_WYG_004-1a>
欽定四庫全書
　攻媿集卷四¶
　　　　　　　　　　　　　宋　樓鑰　撰¶
　古體詩¶
　　趙資政建三層樓中層藏書¶
危樓傑立潭府雄仰望驚瞿何穹窿擎以八柱眞良工¶
恍如水天移海東扶闌三級横復縱八牕交映光玲瓏¶
更上一層迥不同歴覽萬象俱空濛東南太白金峩峯
<pb:KR4d0243_WYG_004-1b>
西山千疊青芙蓉環遶不斷如犀風平疇彌望禾芃芃¶
城郭市井聚螘蜂烟樹髙低知幾叢澄湖一片磨青銅<md:KR4d0243_SBCK_004-1b>¶潮來江漲銀在鎔海市三垂屬提封四山寛圍城在中¶
地平樓小望易窮安得髙卧陳元龍麗譙公府難從容¶
二閣均在道佛宮江山得助無遺蹤眼前突兀忽此逢¶
主人幹國成棟隆鼎彞久書柱石功名遂身退兹明農¶
卜築深静依髙墉百間朗朗羅心胷咄嗟不待鼛鼓鼕¶
最後竒觀凌虚空牕戸未須濕青紅似聞盧陵周益公
<pb:KR4d0243_WYG_004-2a>
亦作此樓髙于崧相望落落見兩翁心匠不謀如影從¶
我欲效顰意方濃一朝登眺若發矇不願侍公飲十鍾¶
不願舞女紛歌僮挿架三萬牙千重此身願為書蠧蟲<md:KR4d0243_SBCK_004-2a>¶不然相陪夕陽舂與公憑欄送冥鴻¶
　　再題行看子¶
先引䕶欄毬子驄九馬逺近俱相從黑駒騧黄騅素騮¶
亦有笏面仍銀騣夏國一種青于藍五明錯靴皆如龍¶
或骖或引恣馳驟坐覺隱耳聲瓏瓏人間安得有此輩
<pb:KR4d0243_WYG_004-2b>
一一必自天閑中不惟骨相異凡馬圉人貴介多雍容¶
三花翦鬛自宫様空鞍更以香羅幪中間二者蓋天馬¶
齒雖已老氣尚雄不知幾出横門道雙立栁下青隂濃¶
擡韁捽頷刷背膂旋梳騣尾揺清風人人生意馬欲動<md:KR4d0243_SBCK_004-2b>¶態度曲盡各不同韓生去我幾百年藻色尚濕青與紅¶
不知何時墮雞林萬里逺在東海東賈人攜來得寓目¶
一見絶歎丹青工千金可買真不惜忽復携去何匆匆¶
亟令臨寫得形似如此神駿那得逢開元内外馬盈億
<pb:KR4d0243_WYG_004-3a>
色别為羣從登封韓生所貌定傑出七尺為騋八尺駥¶
向來鶯邉繫金絨歸乘款段頭已童伏&KR0491;寧能忘千里¶
卻笑區區據鞍矍鑠翁¶
　　寄題吳漢英玩芳亭¶
吳侯奕奕天分髙歴記萬卷無差毫青雲垂上忽歸去<md:KR4d0243_SBCK_004-3a>¶年來益收湖海豪志同三閭時則異玩此芳物亭之臯¶
視彼憔悴亦何苦鼻間栩栩忘鬱陶詩文滿軸寄海嶠¶
靈均細論無乃勞與君齊年況同袍秖今衡門沒蓬蒿
<pb:KR4d0243_WYG_004-3b>
有芳可玩便自適草間野卉時一遭蘺芷辛夷蘭杜若¶
未暇一一追離騷(詩文皆以屈/平異同為言)¶
　　送孫子祥赴新昌主簿¶
髙士不為簿子嚴論獨殊不遭何不可而況主簿乎夫¶
君豈其裔南明筮仕初要知官無卑禄可代耕鋤正須¶
勾小稽使民能樂輸矧復兼尉曹鼠竊隨除驅兩職去<md:KR4d0243_SBCK_004-3b>¶民近亨途此權輿君誠吾里秀質厚素有餘埋蛇有陰¶
徳映雪讀古書起家決儒科鄉評足名譽妻以兄之子
<pb:KR4d0243_WYG_004-4a>
相與久相娛小别不足惜未免掺子祛邑境連台剡好¶
山環四隅二子丞鄰封川陸通舟車乘輿或一往徑欲¶
造庭除公餘想續文尤當惜居諸㑹看興公賦擲地金¶
聲如¶
　　送□丞上虞¶
我老不復仕行將掛衣冠兩子俱貳令官職恪一般剡¶
川且書攷上虞亦之官人言易捧檄歸奉重親歡我意<md:KR4d0243_SBCK_004-4a>¶正不爾期汝政可觀食焉怠其事古訓戒捨鏝汝職與
<pb:KR4d0243_WYG_004-4b>
民親簿書當細看一邑無不問正爾良獨難江海帀三¶
垂長堤捍驚湍埭髙幾如山潮至不留殘宣和有遺迹¶
能使潮浸灘陂湖謹蓄洩可以救旱乾長溝濟漕運浚¶
治令通寛此皆丞所職勿憚心力殫江頭有東山永懐¶
謝家安邑有李與豐況復居二潘尚友更從㳺問學加¶
研鑽平時固知汝亷謹無欺謾渉世終未深送汝能忘¶
言故鄉去帝鄉舟馭多往還失已固不可待人亦多端¶
罔求違道譽善遣非意干窮達自有時此理真如丹聚<md:KR4d0243_SBCK_004-4b>¶
<pb:KR4d0243_WYG_004-5a>
散不足較豈得長團圞閒静我所便汝其自加餐有時¶
或乘興往來二子間踏雨送汝行浮家當㳺般走筆如¶
家書誰能苦雕剜¶
　　送伯中弟尉新喻¶
伯父盛徳人伯中實暮子不惟能象賢氣貌亦相似幼¶
日讀父書結字得皮髓粹然金玉姿少日期千里寧知¶
游上庠蹉跎困門第晚始著青衫酸寒就一尉歘然報¶
瓜時往戍眞樂事自惟羣從希惜别不能已中年重離
<pb:KR4d0243_WYG_004-5b>
别況我衰如此親故例作惡況復于吾弟兹行豈得休<md:KR4d0243_SBCK_004-5a>¶雅懐聊漫仕勿憚三年留江南富山水尉曹官雖卑去¶
民最宻邇一日斯必葺職務毋少弛善保金石軀離觴¶
且同醉歸來畢婚嫁相從期暮齒教子以義方忍貧授¶
經史素業俱有傳見進未見止大兒方決科如摘頷髭¶
耳子尚徐其驅中途聼㨗喜¶
　　送張子宓分教澧陽¶
澧陽𣺌何許逺在天盡頭頃為郡樓記圖志不可求王
<pb:KR4d0243_WYG_004-6a>
侯録故實頗亦費冥搜忠以申明著學有車公優外挹¶
蘭江水下俯僊明洲讀書記羣玉採藥思浮丘況得子<md:KR4d0243_SBCK_004-5b>¶厚語謂冠漢南州見謂頗詳盡豐碑照城陬可憐城與¶
樓百姓不知修乃知尚有遺家傳載鄴侯張君將客授¶
蓋嘗叙其由為我謝澧人聊以遮前羞君家世為儒青¶
箱襲箕裘太𤣥洎潛虚探賾深可鉤君才兼數器博洽¶
誰與儔南廟推第一鵰鶚快九秋得官愈嗜學手抄不¶
能休館殿要人物衆寳登琳璆演綸及視草如君真勝
<pb:KR4d0243_WYG_004-6b>
流蘭芷生顔色暫煩為逺㳺君方俟𤓰時相依意綢繆¶
樽酒接從客詩篇更唱酬論文䆒今昔析理到孔周老¶
我澹無伴掺袪不容留别乗澹庵子傾盖當相投公餘<md:KR4d0243_SBCK_004-6a>¶文字飲能思故人不¶
　　送周君可宰㑹稽¶
作邑誠匪易況子之稽山銀茜視兩赤朝家知其難鼎¶
鼎數萬戸賦重民生囏山陵五雲飛辦䕶力更殫豫買¶
萬世弊法貪至于殘越人瘠已甚當饋幾發嘆名臣為
<pb:KR4d0243_WYG_004-7a>
竭力減額宜少寛不齊物之情兹事終變翻箕斂及鷄¶
豚詭戸多容姦竟未得要領條令何其煩通才善治劇¶
南康遂通班誠心試求之要使後可觀古仕不出鄉習¶
俗皆素&KR0570;東嘉嘗客授尋乃乘朱轓畧如仕故鄉非意<md:KR4d0243_SBCK_004-6b>¶不得干況昔攝邑久疾苦知民間故吏想猶在疲民知¶
長官宜若差易牙未免送以言權雖與正同事體終兩¶
般趣辦不計久為眞事多端遇事勿生風三思庶能安¶
試登寛簡堂取我前碑看六一眞格言坐右當銘盤向
<pb:KR4d0243_WYG_004-7b>
來難奉母版輿今似潘外盡撫字勞退公悅慈顔蓮峯¶
聲望重待子興門䦨勉哉發政譽行矣聞天闗¶
　　錢清王千里得王大令保母甎刻為賦長句¶
書家千載稱蘭亭蘭亭真跡藏昭陵只今定本誇第一¶
貞觀臨寫鐫瑶瓊黄閍岡下得寳墨古人燒甎堅于石<md:KR4d0243_SBCK_004-7a>¶大令親書保毋銘況是當時晋人刻甎雖破裂文多全¶
妙畫逺過蘭亭鐫其間曲水悲夫字駸駸欲度驊騮前¶
我家阿連縛虎手更得退堂方外友王君系出三槐家
<pb:KR4d0243_WYG_004-8a>
參坐㑹文真耐久田丁初來獻小硯尋見津津若㣲溜¶
細看背刻晋獻之永和彷彿在傍右亟訪田家叩所從¶
始知墓崩隨意取大甎支牀得前叚掀倒浮屠全尾首¶
字為十行行十二百十有七二字漏交螭方壺不復見¶
貞石摧藏松亦朽我得此碑喜不寐摩娑三嘆歎未已¶
興寧甲子十四周更閲三年仍乙丑若非洞曉未來數<md:KR4d0243_SBCK_004-7b>¶安知八百餘年後坡翁應未見此志金蟬之銘何絶類¶
又知文章有暗合智謀所見畧相似二王遺蹤無所遺
<pb:KR4d0243_WYG_004-8b>
誰知地下此叚竒三君共為成勝事至寳呈露端有時¶
越山盤屈獻與羲付與兒孫世守之煩君更為䕶幽竁¶
或恐意如猶有知¶
　　趙資政招賞川海棠次袁和叔韻¶
少陵千古詩人傑毎見名花輙題絶錦棠無如蜀川盛¶
見説千林天染纈大篇短草合無數忍對此花舌如結¶
黄鵠銜子萬里來春光頗向東南洩橰間老子攜春歸<md:KR4d0243_SBCK_004-8a>¶移石鬱林表髙潔崇桃炫晝不足言紅艶燒林疑益烈
<pb:KR4d0243_WYG_004-9a>
棠梨小紅自退聼不待騷人定優劣兩登蜀道歸海濵¶
一琴一龜全晚節嘉招容我到花下春酒新篘公自挈¶
攀翻亂插人共醉十二金釵不成列袁安参坐為長哦¶
同氣相求磁石鐵不須髙燭映紅妝佳月自能明作哲¶
紅潮滿頰卧林間風流誰敢來分别¶
　　泉口凈明院晝寢¶
沙頭古招提往來幾經行兹來當春晝解衣愒西楹玉¶
立青琅玕小牕虚且明紙帳白如雪牀輭枕更平偃仰<md:KR4d0243_SBCK_004-8b>¶
<pb:KR4d0243_WYG_004-9b>
四體適欠申困思生須㬰右脇卧徑入華胥城無人夢¶
自覺閴然四無聲林間婆餅焦悠悠時一鳴翻身更從¶
容意泰氣亦清連朝走丘壑百拜不遑寧老我久倦㳺¶
幸兹息營營衰相益已迫世念日愈輕自欣天與閒身¶
是半髪僧未能遂髙隱庶幾保餘齡¶
　　賦蔣生若水番馬圖¶
何處驅來良馬六騮黄參錯如花簇胡為不作騰驤去¶
各有㳺韁縶前足胡人下馬俱少休背倚氈裘眠正熟
<pb:KR4d0243_WYG_004-10a>
酋豪揀箭奚奴撚意欲射麞不遺鏃琵琶横倚續續彈<md:KR4d0243_SBCK_004-9a>¶一夫坐聼胡中曲卧擁提壺將引飲英氣虬鬚皆貴族¶
沙磧坡陀髙復低天寒不見寸草緑我行燕冀頗見之¶
狼帽烏靴乃其俗勿云恃勇不知義要以赤心置其腹¶
嗚呼安得壯士健馬咸作使坐令戎虜為臣僕¶
　　陳表道惠米纜¶
平生所嗜惟湯餅下箸輒空眞雋永年來風痺忌觸口¶
厭聞來力勅正整江西誰將米作䌫捲送銀絲光可鑑
<pb:KR4d0243_WYG_004-10b>
僊禾為餅亞來侔細剪暴乾供健啖如來螺髻一毛拔¶
卷然如蠆都人髪新弦未上尚盤盤獨繭長繰猶軋軋<md:KR4d0243_SBCK_004-9b>¶盱江珍品推南豐荷君歸來攜來東知君正直如羔羊¶
貽我素絲踰五總僊禾本出從嘉糓色味俱同無餅毒¶
鼎深熟煮葱豉香大美元來加臠肉有時飯素芼以虀¶
饞口屬饜味更竒束晳一賦不及此為君卻作補亡詩¶
　　盧甥申之自吳門寄顔樂閒畫牋¶
年來吳門牋色澤勝西蜀春膏最宜書葉葉瑩栗玉賢
<pb:KR4d0243_WYG_004-11a>
甥更好竒惠我小畫副開緘粲殷紅展玩光溢目巧隨¶
砑光花傅色濕丹綠桃杏春共嫵蘭桂秋始肅趙昌工¶
折枝露華清可掬妙手真似之藏去不忍觸苟非歐虞<md:KR4d0243_SBCK_004-10a>¶輩誰敢當簡牘又聞樂閒君古篆頗絶俗併求數紙書¶
寄我慰幽獨¶
　　題申之寄示春郊畫軸¶
郊原膴膴春意足細草凄迷芳樹緑雁鶩無數泛陂塘¶
牛羊相與隨芻牧幾年不泛浙西船恍如蘇臺俯平川
<pb:KR4d0243_WYG_004-11b>
閒人憂國無他䇿但願好雨成豐年¶
　　六言問天池寳華¶
昔年曽賦虎丘猶恨靈巖未㳺天池之景絶勝寳華有¶
水倒流老矣不復西去夢入陶朱扁舟煩君為我尋訪<md:KR4d0243_SBCK_004-10b>¶能以新詩寄不¶
　　贈成都魯講書(焯字/叔獻)¶
君家江發源我生瀛之壖相望萬里外中間幾山川近¶
聞今子敬文價驚鸞鵷何由夢見之失喜瞻在前幅巾
<pb:KR4d0243_WYG_004-12a>
聳英標銜袖出文編倒屣平生歡劇談河漢懸老我三¶
入朝廣識兩蜀賢相與論諸公與君最周旋自言隱青¶
城讀書三十年城中竹谿居肥遯逺市㕓清谿擁屋後¶
緑樹環前軒一舟號横雪可泝復可沿拂衣下三峡非¶
為名利牽灔澦追古作海潮賦新篇舊依橰閒公來乘<md:KR4d0243_SBCK_004-11a>¶甬東船顧我何所取有懐俱盡言老親苦多病嘗藥冀¶
少痊佳客不容留欲著歸驂鞭間為惡草具願君少流¶
連報無錦繡叚贈有朱絲絃一别無復㑹掺袪意茫然
<pb:KR4d0243_WYG_004-12b>
蜀山渺何許同聲惟杜鵑¶
　　趙資政當山堂¶
我公仁存心樂山心如丹平生經行處不厭行路難青¶
城及大面萬疊連百蠻捫參仰脇息亦嘗坐長歎功成¶
歸四明得地數畝慳城隅路窮際小橋水汪灣蕭條漁¶
家市中有屋百間危樓俯人世一看山四環堂深無他<md:KR4d0243_SBCK_004-11b>¶景猶以城當山城荒披緑莎青青透橰間秀潤長滿門¶
坐對無躋攀日夕氣亦佳飛鳥相與還終日看不厭徙
<pb:KR4d0243_WYG_004-13a>
倚十二欄有如擁泰華管窺見一斑況兹緑成陰連朝¶
雨潺潺濃翠真欲滴秀色幾可餐我家但環堵窮年困¶
彎跧出門得曠逺遥碧羅烟鬟有時碧雲湧半空聳髙¶
顔須㬰輒變滅欲駐良亦艱羨公得佳趣容我游其藩¶
悠然時見之重門勿令闗¶
　　風琴¶
淵明有琴本無絃白傅偏喜聼人彈不如空中風度曲<md:KR4d0243_SBCK_004-12a>¶隨風往來聲斷續非宮非商從君聼不中律呂無虧成
<pb:KR4d0243_WYG_004-13b>
大如角韻來孤城細似蚓竅蒼蠅聲華亭夜鶴圓吭清¶
顫動長引寒蟬鳴或疑鳳咮叫霄漢又恐僊佩雲中行¶
使具似曲無别調安得自在聲泠泠蛙喧尚謂勝鼔吹¶
牛鳴猶以黄鐘稱絲不如竹亦漫語賴此七竅俱瓏玲¶
幽人院静新凉生八風不問來縱横短簟六尺午睡足¶
拂拂神來傳廣陵¶
　　送袁恭安赴江州節推¶
袁氏四世凡五公唐朝三相傳家風君家九代擅儒業<md:KR4d0243_SBCK_004-12b>¶
<pb:KR4d0243_WYG_004-14a>
髙曽藝苑俱稱雄大父謙尊古君子諸父名髙表吾里¶
一門子弟更競爽挹取乙科自君始九江需次今幾年¶
去去渌水依紅蓮忘年論交正相與叱馭欲往難流連¶
老我秋来抱病久臨岐無由置尊酒秖從卧内叙離懐¶
戀戀摻袪仍握手鵬程萬里兹權輿平時義方師有餘¶
送人以言古所重雖誦所言寧啟予君看公孝與孟博¶
太守坐嘯仍畫諾一郡之政賴闗决千里應須念民瘼¶
鄉州義事煩主盟纖悉于余無隱情處事條理亦為政
<pb:KR4d0243_WYG_004-14b>
知君出仕當有聲尊公亦手閩中幕公退著書端不惡<md:KR4d0243_SBCK_004-13a>¶君才更得江山助簡書旣練尋家學君行逺業未可量¶
弟兄丹桂終齊芳老誖無庸況多病尚能留眼㸔翺翔¶
　　趙南仲寄王樸畫貓犬戲為之賦□¶
鬖兩狻猊胡為到庭戸細觀畫手妙摹寫真態度意¶
足謝繁筆不待丹青汙亂掃腹背毛頭足巧分布尨也¶
如愁胡眉攢眼光注豈惟足生氂垂耳紛敗絮掉尾固¶
自若狸奴為驚懼側耳寔畏之衝目猶敢怒誠知取形
<pb:KR4d0243_WYG_004-15a>
似不吠亦不捕對之輒一笑聊用慰沈痼¶
　　朱季公寄詩有懐真率之集次韻<md:KR4d0243_SBCK_004-13b>¶伊昔羊尹臨丹陽真率之名初濫觴香山尚齒當㑹昌¶
卧雲不羨坐巖廊七人各列官與鄉年德俱髙世所臧¶
丙午同甲遥相望清談生風想琅琅耆英人物尤軒昂¶
賦詩逺追白侍郎文富歸休夀而康衣冠十二何鏘鏘¶
吾鄉五老如雁行至今月旦尚推揚家舅仕宦接王楊¶
眉夀遂及渭水姜我如傷禽趁鸞鳳忽驚騎箕歸銀潢
<pb:KR4d0243_WYG_004-15b>
向來雅約猶寳藏菜羮草具烹彘肪四皓中間有夏黄¶
藹藹義風誇句章年來抱疴久在牀同社闊别如河梁¶
君嘗逺宦踰沅湘又向封川憇甘棠瘴雨蠻烟暗桄榔<md:KR4d0243_SBCK_004-14a>¶何時歸安朝士坊忽傳新詩几生光斂袵正色而寒芒¶
詩境幾成破天荒徐為續貂未須忙静揣歸期應未央¶
歸縱未衰亦老蒼暮年甘與子同裳何事相望天一方¶
　　呉少由惠詩百篇久未及謝又以委貺勉次來韻¶
江右一世稱名公首出劉惔與王濛自髙直以天自況
<pb:KR4d0243_WYG_004-16a>
何止數仞言髙墉虚聲一傳實何在但知景附而風從¶
我朝諸公門戸濶普納萬象如虚空羣才俱入大鑪鞴¶
鑄人端如金在鎔又如東君一布令白者自白紅自紅¶
巖巖千載玉局老少年徑以吾道東首干樂全次六一<md:KR4d0243_SBCK_004-14b>¶三公自是燕許宗奏篇六論初流傳四海一日俱承風¶
其間傑出六君子香薰班馬猶為濃涪翁又分江西派¶
作圖序次由本中哦詩作文各務實薦鶚不愧北海融¶
坐令文物掩前代主盟豈非諸老功固知文氣僵湜籍
<pb:KR4d0243_WYG_004-16b>
亦許詩律沾徐洪宛丘諸黄接前輩宜有此甥風味同¶
蚤嘗決勝翰墨場筆端豪健誰争工新篇句句多灑落¶
妙畫字字真玲瓏惜哉生晚百餘載歐蘇之門久登龍¶
尚兹踸踔未濶歩吞舟之魚溝豈容我方投老與世隔¶
映牕愛景方曈曨十年屏居可羅雀何人來顧一秃翁<md:KR4d0243_SBCK_004-15a>¶儼然衣冠見吾子文書銜袖名自通向來兩卷餘百篇¶
諷詠至今未能窮更攜大篇如拱璧刻畫無鹽賁孤蹤¶
人言霜蹄騁夷路我今秋水凌三峯愛余過厚擬前良
<pb:KR4d0243_WYG_004-17a>
此事如何著得儂老我不入杞梓林嶧陽髙隱如孤桐¶
平生習氣掃欲盡只有媿處著力攻子歸求之有餘師¶
惟知歎息錦繡胸時時杖屨許來往庶可嵗寒相始終¶
　　龍潭丈室一筍穿入露滿其上因賦之¶
一筍入屋照座寒凌晨仍有清露漙益信露珠自根起¶
正如真水潮泥丸厦屋不應為汝穿不肯屈節斜倚欄<md:KR4d0243_SBCK_004-15b>¶干霄拂雲已在望且復自保青琅玕¶
　　旱久無水王伯容分惠桃源大谿泉將以長篇水
<pb:KR4d0243_WYG_004-17b>
　　至已雨走筆次韻¶
七十老翁門晝閉終日蕭然無一事卻因不雨動衰懐¶
擁笏黄堂與祠祀兼旬旱涸舟不通井泉欲竭知無計¶
僮奴抱甕叩比鄰水不得清僅無滓舊時見説横谿源¶
有水側出萬竹前攷之爾雅名汍泉頗思走介分微涓¶
去之一驛不易到午暑坐想空垂涎不知何人剥啄叩¶
我門惠以小罌童稚驚相傳啟封一勺挹清泚烹試茗<md:KR4d0243_SBCK_004-16a>¶碗真増妍況當精禱已孚應三日簷溜傾潺湲病中一
<pb:KR4d0243_WYG_004-18a>
笑誠莞爾城闉安有泉如此吳松四橋思陸羽白帝城¶
西歌子美何用中&KR0893;取揚子已覺清甘氷入齒前人所¶
品殊不定一下一髙隨所喜老我住世能幾年引飲一¶
瓢幾子淵行見甫田取十千坐使逺近俱安然欲和大¶
篇不覺沈吟久擊鉢成章慙敏手¶
　　送瀟宰富陽¶
富春富山水地勝雄三吳壯哉十萬戸畿邑拱行都大¶
江横吾前上下萬賈趨吾子丞剡川攝事姦已鉏試縣<md:KR4d0243_SBCK_004-16b>¶
<pb:KR4d0243_WYG_004-18b>
力愈難勉旃立規橅治縣古有譜近頗多著書橰閒愛¶
汝厚誨語皆良圖老我不惜别所望安官居汝亦頗練¶
事正恐才尚疎我以熱肺腸有求應所須遇事費十思¶
一跌真不虞雖當從心年兢兢矩不踰況汝年方壯勿¶
恃才有餘據輪始窺井任誕寧失居三年待汝歸二親¶
真倚閭¶
　　又送從子漼¶
二孫吾所愛别去殊闗情阿剡將賞延伴子性亦靈煩
<pb:KR4d0243_WYG_004-19a>
子善誘之他日使有成公餘松竹林共勉雒誦聲<md:KR4d0243_SBCK_004-17a>¶　　寄題林宗山巢龜¶
彼澤之陂蒲與荷有美一人傷如何潔清如許豈不好¶
紉蘭綴蘺何足多七十二鑽無遺䇿不靈于已徒遭厄¶
人生何用千歳為願似巢蓮足清白¶
　　送趙仲禮守天台¶
橰間社稷臣卷藏經濟手功名付諸郎秀出諸公右大¶
見倅東嘉洗印去未久次子鎮赤城急流去何驟二者
<pb:KR4d0243_WYG_004-19b>
皆為親欲奉喬松夀況有戲綵堂可繼清獻後鄰封尤¶
便養榮侍各錦晝春風扇㣲和安輿雲出岫家傳吏師<md:KR4d0243_SBCK_004-17b>¶法從政于何有還歸鴛鷺行金印當繫肘向來嘗佐郡¶
山川若僚友南渡多北客風味中都舊士夫喜公來紛¶
然送馬首其中多故知頗問老夫否¶
　　贈相手文李道¶
生有文在手縱横殆天予其間動成字往往傳自古舜¶
褎梁武武老十子貢五季友太叔虞仲子竟歸魯仲弓
<pb:KR4d0243_WYG_004-20a>
有鈎文宰我亦握戸敏士自文雅習道本因輔鄧淵彭¶
城符瑣瑣不足數李郃陶士行三公皆定數白帝矜竒¶
瑞見笑漢世祖何為言禍福歴歴如君語自言傳希夷<md:KR4d0243_SBCK_004-18a>¶妙處勝貌取見手知國封況此細紋縷研油燎栴檀始¶
見掌中虜何如一覧頃坐談樂與苦老我縮袖間不復¶
煩推歩子其訪城中英傑在何許¶
　　跋余子夀所藏山谷書范孟博傳¶
　　　山谷晚在宣州或求作字山谷問欲何書則曰
<pb:KR4d0243_WYG_004-20b>
　　　惟先生之意山谷許以書范孟博傳或謂南方¶
　　　無復書山谷曰平時好讀此傳遂黙誦而書之¶
　　　舊聞此説又知在上饒大夫家願見不可余子¶
　　　夀來入制幕博記善屬文偶談及此又出摹本<md:KR4d0243_SBCK_004-18b>¶　　　及尊公跋語始知其為先世舊物也爲賦長句¶
宜人初未宜於人菜肚老人竟不振承天院記顧何罪¶
一斥致死南海濵賢哉别駕眷遷客不恤罪罟深相親¶
攘攘不容處城闉夜遣二子從夫君一日攜紙丐竒畫
<pb:KR4d0243_WYG_004-21a>
引筆行墨生烟雲南方無書可尋閱黙寫此傳終全文¶
補亡三箧比安世偶熟此卷非張巡巖巖汝南范孟博¶
清裁千載無比倫坡翁侍母曽啟問百謫九死氣自伸¶
别駕去官公亦已身雖既衰筆有神我聞此書久欲見¶
摹本尚爾況其眞輟公清俸登堅珉可立懦夫羞佞臣<md:KR4d0243_SBCK_004-19a>¶　　葉處士寫照¶
　　　頃在朝行葉處士光逺為余寫照置于山林中¶
　　　欣然自贊有云山林如許盍歸去蓋志于歸也
<pb:KR4d0243_WYG_004-21b>
　　　一歸十三年既掛冠再寄一圖為老人星狀形¶
　　　容變盡非復固吾矣戲作長句謝之¶
我老舊曽官日邉隨衆年除仍嵗遷母子日夜望鄉國¶
但欲共耕綿上田棄官寫照妙一世畫我形模在山水¶
有如虎頭貌幼輿正合置之巖石裏猶記有客為諛言¶
盍更野服為貂蟬我笑不答心不然拂衣徑得歸林泉<md:KR4d0243_SBCK_004-19b>¶歸來嵗月不知久十餘年中何不有此心炯炯尚如丹¶
只為幽憂成老醜久矣與世俱相忘荷君念我應老蒼
<pb:KR4d0243_WYG_004-22a>
新圖白髭添一二豈知雙鬢皆成霜兩圖對掛耿相照¶
顧盼從容成一笑更添松竹作夀星我已甘心就枯槁¶
人言姿態與真同如照止水窺青銅明知己非故吾矣¶
小孫指㸃能呼翁君居天街號稱首侯王生面羅左右¶
邊頭飛將新立功颯爽英氣照牕牖名滿四方求者多¶
千金造門君不呵能事固不受促迫應酬雖繁可奈何¶
胡為有暇及衰朽楚楚裝潢意尤厚我今已是行路人<md:KR4d0243_SBCK_004-20a>¶不須重累丹青手
<pb:KR4d0243_WYG_004-22b>
　　送宣宗禹保寧軍掌書記¶
宣之為姓世所稀暇日試為君家推宋之宣公舍與夷¶
子孫相承此為基或云出自魯宣伯元和姓纂言則非¶
西京功臣虎與義侯封累世皆宗枝盛哉雲陽宣巨公¶
光武稱其勝二龔酆為司空懐在趙遥遥久矣無亢宗¶
君家本自太末來世以儒術為家風尚及瞻識諸父行¶
君方髫齓成孤童艱難歴徧屹中立五行俱下攻時習¶
自從一登賢士庭貴名日起人誰及舍選真似青銅錢<md:KR4d0243_SBCK_004-20b>¶
<pb:KR4d0243_WYG_004-23a>
一躍龍門浪三級吾鄉驚喜破天荒歸見朋儔愈謙抑¶
寳婺古郡名浙東往泛緑水依芙蓉如君入幕假途爾¶
及今民事宜加工亨途萬里才發軔掺袪勿使金樽空¶
從今家聲當愈大坐使宣氏崔盧同¶
　
　
　
　
<pb:KR4d0243_WYG_004-23b>
　
　
　
　
　
　
　
　攻媿集巻四
