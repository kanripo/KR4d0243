# -*- mode: mandoku-view -*-
#+TITLE: 攻媿集
#+DATE: 2015-09-23 10:23:12
#+PROPERTY: LASTPB  <md:KR4d0243_SBCK_109-1a>
#+PROPERTY: JUAN 110

<md:KR4d0243_SBCK_109-23a>¶
<md:KR4d0243_SBCK_110-1a>¶
<pb:KR4d0243_WYG_110-1a>
欽定四庫全書
　攻媿集卷一百十¶
　　　　　　　　　　　　　宋　樓鑰¶　撰
　塔銘¶
　　徑山涂毒禪師塔銘¶
徑山為東南第一叢林非第一等人不足以居之淳熙¶
十五年冬丈室虚席臨安守臣奏請無錫華藏涂毒禪¶
師夀皇素聞師名制曰可明年二月初吉方入寺遇今
<pb:KR4d0243_WYG_110-1b>
皇帝始登寳位詔就靈隠開堂中使齋御香以賜恩禮¶
甚渥道俗輻湊驚歎未有且曰是為叢林一段盛事非<md:KR4d0243_SBCK_110-1b>¶師不足以當此也師名智䇿姓陳氏天台人自號涂毒¶
巖生英敏穎異父母素竒之十嵗護國僧楚光見之曰¶
此子風骨巉巉有出塵之姿又六年遂祝髮光授以經¶
律理詣昭徹迥出流輩性剛簡居處語黙肅如也尤不¶
喜泛交善則慕之有不善雖親暱亦絶不與通年十九¶
或告以定慧等學可以明見佛性即造護國請謁寂室
<pb:KR4d0243_WYG_110-2a>
光僅七日偶過門洒然有省寂室許之謂老于叢林者¶
不能過也育王無示萬夀大圎皆一時大名徳無不肯¶
可大圎問師甚處來曰天台曰見智者大師麽曰即今<md:KR4d0243_SBCK_110-2a>¶亦不少曰因甚在汝腳跟下曰當面蹉過圎曰上人不¶
耘而秀不扶而直一日辭去圎送之門拊師背曰寳所¶
在近此誠非寳師領之時豫章雲巖游禪師號典牛聲¶
震江湖師往投之道由雲居風雪塞路坐閱四十二日¶
午初版聲鏗然豁爾大悟及造門典牛獨指師曰甚處
<pb:KR4d0243_WYG_110-2b>
見神見鬼曰雲居聞版聲來曰是什麽師曰打破虚空¶
全無柄靶牛曰向上事未在師曰東家暗坐西家厮罵¶
牛曰嶄然超出佛祖他日起家一麟足矣貞淨老人若¶
在見子亦當下拜遂領師至僧堂前撞鐘大言曰侍者<md:KR4d0243_SBCK_110-2b>¶大徹矣牛機辯峻峭莫有嬰其鋒者師與之平章今古¶
泉湧風駛聞者為之錯愕踰年告别牛送以偈曰咄咄¶
臨濟宗行行正在爾遂結菴于淮西烏崖之下典牛凡¶
見浙客必曰識策公否客曰識之則欣然曰不虚生于
<pb:KR4d0243_WYG_110-3a>
浙江其器重如此大圎移大溈請居第一座秉拂之初¶
衆已驚服嘗問訊圎圎俛眉不語師曰何其瞀悶圎曰¶
期子濟濟多衆如雪峯存溈山祐之流而談天者謂子¶
無徒子意如何師曰參學惟恐無本苟有本對泥像說¶
法亦髙出諸方圎曰吾子器識過人𤣥酒太羮非常流<md:KR4d0243_SBCK_110-3a>¶所能知味也東歸又分座于國清此菴景元方住護國¶
謂師曰公來歸三峯景元即收卷波瀾矣出世住黄巖¶
普澤為典牛焚香是為黄龍四世孫厯天台太平吉之
<pb:KR4d0243_WYG_110-3b>
祥符越之等慈及大能仁所至道價興行旋自護國華¶
藏來住此山而師已老矣力行祖道衆至千餘每謂其¶
徒曰來日無多豈久于此者弟子請建塔于東岡之麓¶
紹熙三年秋畢工師曰生平言出没死生如適園觀此¶
言㡬户知之時節因縁乃在于此十六日升堂訣别舉¶
衆曰請偈賛者如市隨叩即信筆應之二十五日門人<md:KR4d0243_SBCK_110-3b>¶宗惠問疾囑以後事仍曰子以文祭我師整襟危坐傾¶
聴乆之至酹茶尚饗為之旴衡一笑二十七日辰初湯
<pb:KR4d0243_WYG_110-4a>
沐已竟剃髮更衣萬衆雲集說偈云四大既分飛烟雲¶
任意歸秋天霜夜月萬里轉光暉俄頃泊然而逝八月¶
二日舉全身瘞于東塔夀七十有六臘六十夏得法弟¶
子已出世者十二人度四十三人(空此下原本/  缺十餘字)余非學¶
佛者未嘗參禪又與師無半面而惠公余鄉人録師行¶
實求銘既適越貽書不已惟師之始末勁挺洞達無一¶
毫回護意氣于余心似有契焉乃具載所録而系以銘<md:KR4d0243_SBCK_110-4a>¶其實無此可也銘曰
<pb:KR4d0243_WYG_110-4b>
臨濟正宗直下不絶楊岐積翠何有分别矯矯典牛付¶
授親切涂毒一聲聞者腦裂雲居版聲風撼深雪徑山¶
一著霜夜秋月掃盡葛藤光明透徹我詞賛揚慙媿饒¶
舌¶
　　天童大休禪師塔銘¶
余家四明十禪刹錯立名山中兒時未甚省事已聞人¶
稱老尊宿頗衆而大覺小玨之名尤著且乆大則宏智¶
正覺小則師也師名宗玨和州烏江人姓孫氏生不茹<md:KR4d0243_SBCK_110-4b>¶
<pb:KR4d0243_WYG_110-5a>
葷世業儒而性樂空門年十六白父母願出家止之不¶
可遂依貞州定山貞如住持徳雲十八進具長蘆祖照¶
道和聲振東南師往叩謁照與語竒之留為侍者時真¶
歇了公為座元師入室問云佛祖不到處是什麽境界¶
歇豎起一拳師擬議歇揮之師即領悟遂云将謂無人¶
到歇云放過一著宣和中歇主長蘆學徒益集至千七¶
百衆師代居第一座為衆說法建炎初元之蒋山入慈¶
受深公室語契淵㣲尤相器重尋避地浙東侍歇居補
<pb:KR4d0243_WYG_110-5b>
陀巖道價愈髙郡請住岳林布袋道場不就寵智時在<md:KR4d0243_SBCK_110-5a>¶天童視歇為兄邀歸山間又命師挂牌領衆象山廷夀¶
虚席使君延請再三始從之紹興二年太守陸公長民¶
仍遷師于岳林備禮開堂丞相范公宗尹自號退晦居¶
士與師為方外交逺來勸請參政孫公近時為部使者¶
為范公草疏禪門以為美談師即嗣真歇㡬三年退處¶
翠山依宗禪師待制仇公悆遷之香山一住十八年衲¶
子雲趨寺為一新二十五年尚書王公俣請住雪竇二
<pb:KR4d0243_WYG_110-6a>
十九年真閣張公偁遂以天童招之師念太白名山實¶
寵智之後一遵規式無所更改道俗益嚮之師容貌竒<md:KR4d0243_SBCK_110-5b>¶龎度量恢偉喜慍不見于色終日頽然無所修綜亦未¶
嘗振厲風采而見地明白深造自得死生之際卓然過¶
人人于是尤以為不可及也時城中湖心辯公宗師與¶
師生之年月皆同三十二年八月上浣辯以遺書來師¶
初無恙覽書笑曰齊年既行吾亦逝矣翌日迎賔如平¶
時晚欲小參侍僧以為暮矣即令集優婆塞衆人知其
<pb:KR4d0243_WYG_110-6b>
有異舉寺咸㑹師從容普說多致垂别之意既歸丈室¶
濯足就座整容跏趺汨然而逝又八日學徒奉全身𦵏¶
于南谷夀七十二臘五十四師等慈接物無貴賤之間<md:KR4d0243_SBCK_110-6a>¶侍制張公劭昆弟與師為中外親舍人孝祥又視公為¶
父行皆一時名勝師視之藐如也嗣法三十餘人分領¶
宗風而足菴智鑑為&KR0496;顯足菴住雪竇數年與余素厚¶
紹熙三年余官後省忽得足菴垂絶之書專以先師大¶
休塔銘為祝大休師自號也余幼欽師之名而不忍違
<pb:KR4d0243_WYG_110-7a>
足菴之祝為之銘曰¶
是釋者流視生若浮生兮若浮死兮若休生既曰休死¶
又何求足菴之求為銘諸幽¶
　　瑞巖石牕禪師塔銘<md:KR4d0243_SBCK_110-6b>¶師諱法恭明州奉化人俗姓林母楊氏號佛光道人日¶
誦蓮經甚専一夕夢胡僧來謁既寤而生師父早喪年¶
十五乃白母出家以棲真禪院僧則韶落髮為師宣和¶
七年受具戒習南山律于湖心寺繼受天台教天童宏
<pb:KR4d0243_WYG_110-7b>
智覺禪師法席方盛師又更從之兄事自得暉晝夜危¶
坐一日坐殿廡間忽傍有僧曰本自不生性無和合師¶
一入耳根豁然開悟流汗浹體即見宏智反覆問答機¶
應如響智遂留侍傍乆之再厯江湖徧參石佛萬年閑¶
公室中嘗一舉似地擎山話經月不契他日再往閑日<md:KR4d0243_SBCK_110-7a>¶似地擎山作麽生師掩耳而出草堂清不許暫到入室¶
師真造前清舉拂日識得這個參學事畢師曰拈卻這¶
箇喚作什麽清擬再舉師奪拂子擲地上曰老漢拂子
<pb:KR4d0243_WYG_110-8a>
也不識一衆駭嘆黄龍忠置界方槌拂于香案上師謂¶
其侍者曰和尚此一絡索作何用少頃一一拈起問過¶
一機不來莫言不道侍者白忠乃盡撤去三年復歸天¶
童主藏事即分座說法遂為第一座智所舉宗要師不¶
為苟合智愛而畏之紹興二十三年越之光孝虚席帥¶
移書于智求一本色人智以師參學行業始終明白薦<md:KR4d0243_SBCK_110-7b>¶之既往㑹應天塔壤或請捨去師曰非我尚誰為耶塔¶
成始行未㡬復住能仁隆興改元趙公侍郎出守四明
<pb:KR4d0243_WYG_110-8b>
命主報恩兵燹之餘前人相繼興造凡所未備者如鐘¶
經一臺等處皆師所建軒敞宏大遂為一城蘭若之冠¶
乾道六年退居小溪之彰聖明年滎陽郡王又起住瑞¶
巖居山㡬一周星闢舍宇以安衆開山田以足食又建¶
圎通傑閣輪奐甚美皆師餘事也大參范公請師于雪¶
竇自得暉公歸自淨慈乃請雪竇竇還之復居瑞巖淳¶
熙八年八月十三日感微疾謂弟子曰母以藥石累我<md:KR4d0243_SBCK_110-8a>¶殆将行矣十九日以書招自得且促之越五日始至談
<pb:KR4d0243_WYG_110-9a>
笑如平時付以後事作士大夫及道友書六緘已而諸¶
山皆㑹以翌日遲明升座說偈而逝郡守謝公修撰得¶
師遺書唶曰恨不識此老即以其座元如璧繼之師夀¶
八十臘五十九受度者四十三人嗣法者十人山之西¶
偏夙號上方于是立塔以𦵏寔九月三日也師之從姑¶
歸余叔祖故自少時與師遊璧求銘于余余非學佛者¶
然竊謂桑門之法有三曰律曰教曰禪學者當先習律¶
以檢其身次聴教以廣其業然後參禪以求直指人心<md:KR4d0243_SBCK_110-8b>¶
<pb:KR4d0243_WYG_110-9b>
見性成佛一聞千悟世出世間法則為全人矣況是三¶
者本無異途苟能貫通何所不可惟師天姿勁挺持律¶
嚴甚而禪教並行直以古徳自期愛身如冰玉終老不¶
衰絫主大刹起居寝食無一日不與衆共不務縁飾無¶
他嗜好自號石窻叟峭直骨骾未嘗借人以詞色見有¶
道者雖坐下版必力加提引成就名譽郡命公定師畧¶
不容私或以賂得叱之不貸至白郡将汰遣之諸方異¶
辭輒遭呵咄衲子慧而狂者至則摧折有僧自謂罷參
<pb:KR4d0243_WYG_110-10a>
指地曰人人喚作地我道不是汝喚作什麽僧未及對<md:KR4d0243_SBCK_110-9a>¶即斥去同行僧請代一轉語遂舉一拳師曰同坑無異¶
土併逐之臨安淨慈人所願得嘗馳書請師乃航海以¶
避命郡為申免皇子魏王作牧每加敬禮欲訪師于山¶
間辭曰路逺而險徒勞民耳其嚴冷類此公卿名士為¶
方外交者甚衆丞相魏公晚嵗與師尤厚嘗嘆曰自得¶
如深雲中片石石窻則空門中御史也緇流以為名言¶
師行解甚髙不為夸詡以驚衆壬辰夏旱郡請說法即
<pb:KR4d0243_WYG_110-10b>
日甘澍次年又旱定海宰延之師曰前此偶爾非吾力¶
也堅拒不受邑人固請即又雨焉嗚呼禪林五枝盖出<md:KR4d0243_SBCK_110-9b>¶一本惟曹洞宗至芙蓉而大振石林葉公左丞稱其與¶
之嚴者得之必精傳之必乆河南邵公子文稱其為特¶
立之士二公皆名儒言必不苟一再傳而至宏智尤光¶
明俊偉而師得其正傳卓立傑出確然自信末後一著¶
照映今昔盛矣師機縁有三㑹録瑞巖後録壁立千仞¶
不可挹酌叢林尤所尊敬讀者尚自知之瑞巖古道場
<pb:KR4d0243_WYG_110-11a>
璧以師故出世即居之乆而衆無異辭不負所託矣銘¶
曰¶
此道本無二五派寖分别猗歟曹洞宗綿宻更親切稽<md:KR4d0243_SBCK_110-10a>¶首芙蓉師壁立蹊徑絶邇來一再傳竒鄒出丹穴石窻¶
嗣宏智游方俱洞徹門庭晚益峻坐㫁衲僧舌如識滋¶
味人啗土炭石鐵醎酸甘苦辛開口了無說何以傳不¶
腐君其視兹碣表裏無纎瑕瑠璃含寳月¶
　　雪竇足菴禪師塔銘
<pb:KR4d0243_WYG_110-11b>
師諱智鑑滁之全椒人俗姓吴自兒時已喜佛書每以¶
白紙為經跏趺端坐誦之琅琅然母嘗與洗手瘍因曰¶
是什麽手忽對曰我手是佛手遂視母大笑少長日記¶
經文千餘言連遭親喪決意出家誓修苦行以報罔極<md:KR4d0243_SBCK_110-10b>¶之恩真歇禪師方住長蘆徑往依投一見異之師勤苦¶
精進終嵗脇不至席大休小玨禪師領千七百衆為首¶
座獨指師為法器曰汝當振吾宗已而侍真歇來四明¶
至補陀山遇羣盜蠭起避地之馬秦駭浪翻空舉舟驚
<pb:KR4d0243_WYG_110-12a>
懼師坐篷外獨不沾濕真歇益異之㑹京城三藏道法¶
師講菩薩戒師受戒已背若負萬金然道曰汝真得上¶
乘戒之証也徐即身輕真歇住雪峯服勤三載雖日親¶
示誨終未超徹復回四明遯于象山縣之鄭行山乃海¶
岸孤絶之處相傳山有怪妖不可入入亦多以驚異逃<md:KR4d0243_SBCK_110-11a>¶歸師曰吾為法忘形何懼耶乃即山中盤石縛茅為菴¶
地髙無泉脉師禱曰吾辦道來此山神其惠吾泉因鋤¶
小坎移時而水溢食不繼則啖松枝以療飢時紹興二
<pb:KR4d0243_WYG_110-12b>
年也一日有巨蟒入菴矯首怒視越數日復旋繞于牀¶
師不顧而去夜聞菴後巖谷震響如霆擊旦起視之有¶
巨石飛墜越菴而立于門並菴大木皆為之摧拉變怪¶
百出略可記者如此師不為動終不能害也明年正月¶
十四夜于深定中豁然開悟師自念云威音王以前無¶
師自証威音王以後無師自証者皆天魔外道遂下山<md:KR4d0243_SBCK_110-11b>¶見延夀然曰日來肚大無物可餐菴小無牀可臥若能¶
與食展菴則住不然則去然與師反覆問答不能屈因
<pb:KR4d0243_WYG_110-13a>
叩師見地師云一坐四旬身心瑩徹忽爾古鏡現前非¶
由天降不從地出自是本有垢淨光通不勞心力自照¶
也昔真歇嘗于室中舉門一物上拄天下拄地常在動¶
用中動用中收不得是什麽物得恁麽而今照破方知¶
天蓋不及地載不起喚作古鏡亦是謗他遂有頌云箇¶
鏡光流遍刹塵鑑照無碍體難分羣靈巨徳皆稱妙凡¶
聖無非裏許身然云不易到者田地師至陳山欲航海<md:KR4d0243_SBCK_110-12a>¶或指曰此鄭行山中肉身菩薩也人皆環遶求偈時天
<pb:KR4d0243_WYG_110-13b>
大風不可渡師謂篙人曰吾為汝借風洎登舟俄頃而¶
濟抵岸則逆風如故徑至岳林見大休云乆違尊顔即¶
不無如何是同風不門底人玨云井底蝦蟇吞卻月師¶
云賔主不立報化平吞玨云向賔主不立處道師云不¶
辭道恐涉唇吻玨云只今将什麽抵對師云不借玨云¶
佛祖不奈爾何師禮拜遂令受具聞翠山宗白頭機鋒¶
峻峭往叩焉時師方為岳林行匄擔二布囊隨得即受¶
備厯艱勤人所不堪宗云為衆竭力不無其勞師云須<md:KR4d0243_SBCK_110-12b>¶
<pb:KR4d0243_WYG_110-14a>
知有不勞者宗云尊貴位中收不得時何如師云觸處¶
相逢不相識宗云猶是途中賔主作麽生是主中主師¶
云丙丁吹滅火宗以手掩師口師拂袖出宗遷雪竇挽¶
師偕行荷負衆事㑹法堂新飾且命師為衆普說宗嘆¶
曰吾生有耳未嘗聞也叢林愈加敬焉宗乃宏智髙弟¶
師因造宏智室動輒深契二十四年遂舉住棲真隆興¶
二年移定水侍郎趙公子潚聞師名屬侍御王公伯庠¶
製疏備開堂禮嗣法大休寔曹洞十一世孫也乾道五
<pb:KR4d0243_WYG_110-14b>
年退席遂之天台八年嗣秀王來鎮請住廣慧淳熙四<md:KR4d0243_SBCK_110-13a>¶年皇子魏惠憲王請住香山七年參政范公移主報恩¶
十年遂歸西山為終焉計十一年雪竇虚席衆皆以師¶
為請師念明覺知覺道場勉為起廢一住八載所在道¶
俗歸仰至是尤盛隨力葺理内外一新紹熙二年謝事¶
止于寺之東庵太守林公枅稔聞道價命師再住不從¶
必欲識面既見問道終日致請益堅力辭而歸三年七¶
月乙未示疾己亥親筆遺書晦日以道具抄録八月哉
<pb:KR4d0243_WYG_110-15a>
生魄夜分戒其徒曰吾行矣送終其務簡約勿用素服¶
哀慟言訖書偈趺坐而化時暴雨疾風震動山谷人尤<md:KR4d0243_SBCK_110-13b>¶嗟異四逺聞者奔赴盡哀于是相與建塔于山之左戊¶
午奉全身以𦵏夀八十八臘五十三嗣法及受度三十¶
餘人師素與余厚在雪竇作錦鏡以蓄飛雪上流為一¶
山竒觀甞為之記師且死手書遺余告别以大休塔銘¶
為屬余既銘之師之徒又以此請不忍拒也余不習釋¶
氏學然聞古徳相與傳授之際多藉導師有以啓發之
<pb:KR4d0243_WYG_110-15b>
惟師根器過絶人自誓不悟不為僧則識趣已不凡操¶
心如鐵石視身猶土芥又有人所不能及者初雖乆依¶
真歇鄭行之居略無怖畏非有師傳而遂得道禪門少<md:KR4d0243_SBCK_110-14a>¶見其比是時自覺般若有靈真有飢則一與之食寒則¶
一與衣之騐夜行深雪自然得路若有隂相自以為大¶
千世界無如我者一見大休誦言所厯休徐曰但盡凡¶
心勿為異解師為之漼然意消而歸心焉師天資樸厚¶
見地真實業履孤峻苦行堅宻至死不少變等慈接物
<pb:KR4d0243_WYG_110-16a>
法施不吝具大辯才浩博無碍為人說法或自曉至暮¶
或自昏達旦至連日亦無倦色音吐洪暢晚亦不衰聞¶
者聳服學徒每出衣資請師演說此尤禪林所未有也¶
雲深火冷尸居淵黙有召之者雖祁寒隆暑不拒一毫<md:KR4d0243_SBCK_110-14b>¶施利悉為公用丈室蕭然故六主廢刹積逋動數千緡¶
不過期月百廢具舉若禱雨暘捄疾苦其應如響神祠¶
烹宰物命輒為易以素饌有藏其鬚髮而得舍利者此¶
皆世俗所創見師不欲人言之以為非此道之極致使
<pb:KR4d0243_WYG_110-16b>
其有之亦皆師之餘也師既亡太師史文惠公祭之以¶
文有曰了悟圎通如觀音大士隨機化俗如善導和尚¶
人不以為過也師生于淮南而化縁獨在四明屢易法¶
席名震江湖而終不越境自號足菴人以古佛稱之惟¶
師可以無媿云銘曰<md:KR4d0243_SBCK_110-15a>¶祖師西來乃始有禪燈燈相續皆有師傳師之得道㡬¶
于神曜心鏡孤圎大千俱照曹洞正宗實艱其承十有¶
二傳至師中興蛇虺之宅聞者怖恐惟師宴坐曾不為
<pb:KR4d0243_WYG_110-17a>
動振錫出山據大道場四衆歸仰廣為津梁生于淮壖¶
縁在甬東名震江湖卒老吾邦法施不吝辯才無碍行¶
實堅苦而大自在人稱古佛師則無媿銘以表之用詔¶
末世¶
　　瑞巖谷菴禪師塔銘¶
淳熙五年秋有㫖以明州智門僧景蒙住台州瑞巖寺<md:KR4d0243_SBCK_110-15b>¶先是㕘政錢公請為墳院公既薨其孫今江東轉運判¶
官象祖以大父治命辭于朝仍請敕差住持太傅史魏
<pb:KR4d0243_WYG_110-17b>
公再當國謂蒙可瑞巖台甲刹師一旦自海山膺敕命¶
孤雲野鶴雖無心于去來然空門之盛舉也魏公分教¶
永嘉時與心聞賁禪師為方外交罷相里居夢如平生¶
傍有僧曰景蒙貌古神清談笑久之覺而叩天童朴曰¶
僧名頗異有斯人否朴曰是方為堂中第一座招之恍¶
如夢所見與論出世法了辯如響問其師則心聞也大¶
異之遂為延譽而得智門一住七年寺以寖興甞葺古<md:KR4d0243_SBCK_110-16a>¶殿得瓦于脊有字粲然盖建隆改元之秋䜟語六言中
<pb:KR4d0243_WYG_110-18a>
有師名若言超進之意抑又異矣在瑞巖前後十夏道¶
俗傾嚮寺居兩山間樓觀層出有溪自東北横貫寺中¶
一夕暴漲衝決隄防棟宇漂蕩强半為瓦礫之場人以¶
為不復可興矣師曰吾當任此既而財力交施從容規¶
畫曾不踰時輪奐一新壮麗反過其舊師才智超邁不¶
以毫末自見因事而顯無不嘆服韜養之深從可知矣¶
師姓邵溫之平陽人族姓甚衆多以儒自業母感異夢¶
而娠英特開爽幼聞鐘梵則喜年十三從惠安淨覺大<md:KR4d0243_SBCK_110-16b>¶
<pb:KR4d0243_WYG_110-18b>
師惟梵著僧伽梨明習天台教觀自以名相之學不足¶
了大事去遊國清又參育王山佛智裕公裕問以宗門¶
節目師不知所對甞入室誤問鄉里師曰永嘉人還識¶
永嘉大師麽未及答批頰而出至于再兀然如癡寝食¶
不安者累月行道次忽聞鐘聲而悟即造室中又問永¶
嘉大師即今在什麽處師曰即日伏惟和尚尊體起居¶
萬福裕隨問向上事如何師擬酬應又復逐去次日再¶
入裕方發問師抗聲曰老漢今日敗闕也一拍而出裕
<pb:KR4d0243_WYG_110-19a>
曰雋哉念母而歸龍翔心聞一見深器之問曰言無展<md:KR4d0243_SBCK_110-17a>¶事語不投機承言者喪滯句者迷試向言詮不及處通¶
個消息師以在手畫一圎相聞以拂子擊左師即畫以¶
右手擊右師又畫于中以兩手托呈聞以拂子當中畫¶
兩畫師禮拜而立聞大笑云三十年揀辨苖裔今日得¶
此烏喙耶由是依止室中通徹無滯遂令執侍左右既¶
歸鹿園如在菴賢雪菴瑾咦菴鑑全菴存筠谷達還菴¶
淳㑹下皆一時之名流惟師妙齡傑出聞以谷名師菴
<pb:KR4d0243_WYG_110-19b>
且為之銘蒙侍者之名曰髙矣又甞謁臨安顯寧志公¶
志聞風壁立學者望崖而退獨謂師曰先世遺風餘烈<md:KR4d0243_SBCK_110-17b>¶若未墜者尚在汝躬吾且拭目觀之名山法席聚衆千¶
數師分座提唱諸方咸畏而仰之師孤髙絶俗若不勝¶
衣而嚴冷峻峭不可挹酌既坐道場槌拂所加龍象蹴¶
踏長靈之道光焉十四年十月十有七日為施主說法¶
似感微疾既歸趺坐良乆泊然而逝山林震動鳥獸鳴¶
悲緇白奔湊如哀所親越七日闍維舍利遺骨瘞干居
<pb:KR4d0243_WYG_110-20a>
禪師塔之右寔晦日也夀六十四臘五十一度小師四¶
十嗣法者十餘人鑰贅倅丹丘草疏請師赴郡假道别¶
未㡬時而師以訃聞亟遣茗奠其徒以魏公真翰來俾<md:KR4d0243_SBCK_110-18a>¶銘其塔且曰吾師生得公贊死又辱祭以文願終惠之¶
鑰不敏敢不承相君之命銘曰¶
鞔峯髙髙壓千嶺寳坊樓閣非人境大浸稽天夜溟涬¶
世界變滅彈指頃金碧掃地誰復整谷菴若子一笑領¶
發揮金粟舊光景手髙妙絶風斤郢稜稜鶴骨雙眸炯
<pb:KR4d0243_WYG_110-20b>
古廟香爐無波井栗棘横施發深省一超透出毗盧頂¶
真隠神交錐脫穎聲駕諸方增九鼎我游丹丘與三請¶
再别㡬何俄奠茗石上主人呼不醒迷途多岐孰知警¶
勿謂空言如縛影影與俱傳乆逾炳<md:KR4d0243_SBCK_110-18b>¶　　延慶月堂講師塔銘¶
吾鄉延慶教院為東南諸郡之冠祖師建立不置佛殿¶
所以待後人者不淺累代多得人如所期焉余不及見¶
紹興以前事矣余嵗時見鄉人尊重圎辨講師道琛永
<pb:KR4d0243_WYG_110-21a>
嘉人初至說法是時宏智禪師諸大老拱手相顧曰此¶
非闍黎也道價最髙大興此山繼以覺去予嘗銘其塔¶
月堂惠詢之住持在乾道五年之後然得圎辨之正傳¶
者也惠詢字謀道月堂其自號也姓陳氏父安寔家昌¶
國縣蓬萊鄉之昫山母馬氏夢僧倚門乞食而娠生有<md:KR4d0243_SBCK_110-19a>¶竒相甫八嵗父母攜入寳印院謁了印大師善隆摩其¶
頂曰能出家否欣然願留不肯去父母見其幼靜不類¶
凡兒每竊竒之不奪其志始授蓮經兩月而成誦無不
<pb:KR4d0243_WYG_110-21b>
駭嘆十四為僧即造延慶依澄照子先法師學日勤講¶
業夜則坐禪迥與衆異或以飰食物玩游戲等試之一¶
切謝絶獨行獨坐惟以參尋祖意為急衆目之曰詢獨¶
立章菴道因法師髙視衆作時居第一座驟加稱賞親¶
炙數嵗盡得其說欲徧見諸山問所先因曰天台能仁¶
法照老人當今大善知識也且送之以序有曰吾子氣<md:KR4d0243_SBCK_110-19b>¶貌温恭烈暑鑠金而法服襪履望之儼然夜坐而不卧¶
不與羣輩相狎戲又曰兩山宿學皆吾故人盍行矣法
<pb:KR4d0243_WYG_110-22a>
照尤喜朝夕與處衆嫉之且曰吾曹久侍老師反不若¶
新進耶夜堂講習一呼而隨者數人俱至師前遽曰教¶
門多途叢雜非一欲從公以決之師正容徐曰吾學佛¶
祖之大道夀量觀法十境十乘三千三諦皆是也得之¶
則見性成佛失之則殃墜無間有疑則問來若名相之¶
學方困算沙非吾所知也一衆愕然不敢措辭而退或¶
曰此學海義龍也安得以衆人待之獨步于兩山者三<md:KR4d0243_SBCK_110-20a>¶載圎辨方住延慶師曰百聞不如一見宻入衆底竊聴
<pb:KR4d0243_WYG_110-22b>
開演已自欣快偶聞提唱曰吾祖之道荆谿之後傳者¶
雖多不無小疵惟法智天資超悟不假傳而自知用一¶
性惡之㫖大闡圎頓之談論即論具豈待煩惱之轉除¶
約佛約心寧外婆娑之别㫖一理貫通諸法悉捨師于¶
言下洞然明白感發既深涕泪俱下遂造丈室自列辨¶
曰子再來人也特吾之㸃示耳既日挈包在弟子列自¶
爾左右逢源鋒不可觸㝷入堂司有監寺以事忤衆衆¶
欲捲堂負擔于門矣師急止之吾當任責乃領衆白辨<md:KR4d0243_SBCK_110-20b>¶
<pb:KR4d0243_WYG_110-23a>
曰維那之言然即書片紙付堂司起監寺不共住衆遂¶
帖然微師片言豈不殆哉辨亡為廣嚴第一座偶擇主¶
僧郡以十名寘瓶中一索而得師或以年少為言師曰¶
吾何求哉力辭之㝷出世住海瀕華雲以省母之便欣¶
然就之沙岸持鉢忽遇羣盜刦盡所有将解師衣正色¶
叱曰汝何為者我法戒貪嗔癡貪求何益于汝生有王¶
法死有地獄眼光落地受極苦時悔将何及貧富有命¶
强取之物豈為終身之樂幸自無事而作此業實可寒
<pb:KR4d0243_WYG_110-23b>
心盜曰我将殺汝師曰吾以寂滅為樂汝若殺我早歸<md:KR4d0243_SBCK_110-21a>¶寂滅受大快樂有何不可盜相顧曰是善知識也安可¶
害之盡還其物羅拜而退慈力攝持又能如此移住奉¶
川之禪院又遷淨居前田後江師曰此處可與鬼神說¶
法夜必炷香暗坐講法華經信宿間有飛螢一二遶于¶
前後尋有百十乃至千萬明于燃燭講罷輒去甞夜出¶
螢往來江上不入講室夜分既歸螢忽來迎如繁星然¶
師見而笑曰是待吾講耶自爾每見之師不以語人然
<pb:KR4d0243_WYG_110-24a>
自以為差適人意也移住普和問于草菴草菴曰僻在¶
一隅大江横前峭壁對聳佛影岩也前輩聚徒之地吾<md:KR4d0243_SBCK_110-21b>¶子其當之學子雲集鐘鼔一新朝參暮請晝誦夜禪禮¶
講以時䇿筵有節乾道五年延慶虚席公定場中一舉¶
師名衆口翕然師氣貌魁梧儀矩凝重未甞以詞色假¶
人精持律範動不踰矩法席謹嚴數百衆無敢犯者說¶
法必窮蘊奥學者有不能解昏後坐起信堂一香一燈¶
逺在簷下僧徒畢集師乃揮塵縱辯夜靜堂深言詳理
<pb:KR4d0243_WYG_110-24b>
到境法俱勝隨資發越直疑祖師之復生忘其乆立之¶
疲也至今舊人過其處遐想髙風多至隕涕制帥秀王¶
每曰延慶人中鳯也寺之西有蔬圃官欲以為貢院勢<md:KR4d0243_SBCK_110-22a>¶甚急師怡然不顧方杜門終日禪定纔信宿府主見招¶
迎謂師曰貢院之擾得無動心乎今已得基址可以放¶
懐矣師謝外護之庇蓋有神現夢以為言也丞相魏文¶
節公好内典法華中有是法住法位世間相常住稽疑¶
以叩自得石窗終未有所契舉以問師師曰此非大力
<pb:KR4d0243_WYG_110-25a>
量人不能致此問乃曰春生夏長秋凋冬落世間之相¶
乎曰然非以其遷變而致疑乎曰然師曰四時遷變嵗¶
嵗同耶異耶曰無以異也師曰非止今年明年無以異¶
窮過去極未來亦無所異既無所異豈非世間之相常<md:KR4d0243_SBCK_110-22b>¶住哉以至君臣父子生息大小不動本位皆得究竟以¶
至天地日月明暗色空海闊山髙鶴長鳧短皆出自然¶
莫不名體不轉貞常圎極故曰是法住法位世間相常¶
住了此法者不落階梯隨所見聞立地成佛文節有省
<pb:KR4d0243_WYG_110-25b>
嘆曰經綸之妙還他教家魏惠憲王臨鎮來游獨坐一¶
搨俾師坐而問所傳何道師曰天台教王曰恐不及禪¶
家之直指師又曰禪教皆如在方便若就實知實見言¶
之何為禪何為教妙悟之人一切掃除絲毫不掛然後¶
龍菩提妙華徧荘嚴隨所住處常安樂王大恱屢以金<md:KR4d0243_SBCK_110-23a>¶繒為齋施㝷盡出衣盂建雨華堂等又募縁一新兩廡¶
至于卧不解衣講必更淨非入浴走厠袈裟未始去體¶
非赴齋啜粥蓮經不曾離念㕑庫諸司不一回顧工匠
<pb:KR4d0243_WYG_110-26a>
報作略不舉目大綱整肅不事苛細然犯必不恕欺必¶
照破中外井井無毫髮之遺史文惠王曰能使教門增¶
重今惟月堂一人而已師之傳道直欲追配古人非徒¶
塞責每曰以語之相似而證其言以資之善記而駕其¶
說皆非所以說法也惟自悟心宗而宣演之庶得祖師¶
之傳吾求悟門切勿目畫凡說教義不出私科惟著立<md:KR4d0243_SBCK_110-23b>¶宗解一卷以救時弊淳熙六年十月二十五日召門人¶
曰吾覺背痛殆将不乆矣越二日辛丑集衆諷十六觀
<pb:KR4d0243_WYG_110-26b>
經經終而逝十一月庚申奉全身𦵏于崇法祖塔之側¶
師夀六十一法臘四十五聚髮一器舍相無所𦵏于蓬¶
萊先塋遵遺言也分舍利之半同法智頂骨塔于太悲¶
閣郎中省菴陸公沅贊之甚詳所度小師嗣法者六十¶
人今柏庭善月其上足也餘皆散處諸方靈龕即路之¶
日緇素男女秉爐持花填郛溢郭㡬于罷市觀者贊嘆¶
以為前此未有此豈人力也哉後二十有五年其徒請<md:KR4d0243_SBCK_110-24a>¶銘其塔余非學佛者尤昧于教乘以其請之勤而察其
<pb:KR4d0243_WYG_110-27a>
實行實諦為可敬為之銘曰¶
智者禪師祖天台教乃知禪教本無二道禪貴直指教¶
若支離存乎其人統而一之圎辨之興教門鼎盛奥惟¶
詢公傳得其正如淵之淳如玉之潔入自悟門縱横演¶
說辯才無碍脫落窠臼如老斲輪得心忘手月雖已墮¶
孤老故躔柏庭之徒尚永其傳¶
　　育王山妙智禪師塔銘(代魏/丞相)¶
皇帝即位之十五年有詔明州阿育王山廣利禪寺釋<md:KR4d0243_SBCK_110-24b>¶
<pb:KR4d0243_WYG_110-27b>
迦文佛舍利寳塔詣行在所住持僧從廓侍行既至命¶
入禁中觀堂安奉上御素膳焚香瞻禮親覩殊勝遂召¶
廓對碧琳堂問舍利從何發見奏曰自陛下聖心發見¶
上大恱親洒宸翰大書妙勝之殿賜廓以妙智禪師號¶
仍度僧五員頒錢萬緡眷賚優渥前所未見由是寳塔¶
之靈益顯而廓之名愈彰矣廓姓林氏福之長溪人家¶
世業儒踵登賢科生而穎悟不妄言笑羣兒强以聚嬉¶
泊焉如不聞有以出世法語之則忻然解悟年十五依
<pb:KR4d0243_WYG_110-28a>
邑之建善寺祝髮受具戒時閩中名刹多有道之士悉<md:KR4d0243_SBCK_110-25a>¶往從之佛心纔分室中舉四大各離今身妄身當在何¶
處有所感發述投機頌佛心首肯之而不自以為足也¶
去之見懶菴需公為侍者復依大圎璞璞大慧果公之¶
髙弟門庭甚髙始叩之若自失久之豁然有得服勤數¶
載璞撫之以為類已然以未識大慧為恨不憚重趼見¶
于衡之回鴈峯下大慧深加器重留三年告歸送之以¶
偈又以書屬璞曰廓乃佳衲子可為成就使異日為吾
<pb:KR4d0243_WYG_110-28b>
家種子自此叢林爭下之紹興丙子大慧被旨來育王¶
復來依焉大慧移徑山璞以繼之衆踰千數以為第一<md:KR4d0243_SBCK_110-25b>¶座制帥丞相沈公以廬山請出世大慧方名冠天下無¶
不願出其門以借重開堂日乃以瓣香嗣大圎諸方以¶
此益髙之已而育王虚席尚書韓公欲邀大慧而舉以¶
自代遂主此山禪衲雲集以祖孫三人世繼坐道場築¶
堂于丈室之東名以三秀遂為空門美談才具素髙以¶
其暇日興土木之工皆極其壮麗增庾入數千斛施者
<pb:KR4d0243_WYG_110-29a>
委金帛創為長生局五所百需皆備月施金錢飰僧以¶
萬計又造金塔以奉舍利此特其餘事爾日本國王閱¶
師偈語自言有所發明至遜國以從釋氏嵗修弟子禮<md:KR4d0243_SBCK_110-26a>¶辭幣甚恭且以良材建舍利殿器用精妙荘嚴無比丞¶
相史公帥七閩以鼓山趣其歸滎陽郡王力挽無行魏¶
王出鎮一見其風儀目為僧中龍又聞其機辯峻發肅¶
然加敬師晚以衣囊立菴于烏石山名以笑月為終焉¶
計有偈云三峯斂卻閒雲大海冷涵秋月庚子季春拂
<pb:KR4d0243_WYG_110-29b>
衣歸菴杜門不與世接俄示微疾八月四日呼左右付¶
以後事澡浴趺坐書偈曰掣㫁黄金鎖鑿碎玉樓鐘騰¶
身大虚外半夜日輪紅擲筆而逝夀六十二臘四十七¶
月五日𦵏于菴之寝室惟臨濟楊岐之宗至大慧而益<md:KR4d0243_SBCK_110-26b>¶震又得如師者為嫡孫上承聖天子之休寵下為帝子¶
公相之所尊禮近焉道俗之歸向逺焉外夷之師仰可¶
謂盛矣籌室所度未易悉數有宜意者得法最的住平¶
江開元方有聲于時而遽即世禪家惜之徒弟至百餘
<pb:KR4d0243_WYG_110-30a>
人家法嚴甚嘗以師語録萃為巨編師呵之曰汝輩隨¶
語生解去道益逺矣固不許師既沒乃始得百之一二¶
刊之余投老山林與世相忘師謂可以語道往來無虚¶
月警所未至相期嵗寒一旦棄我而先愴念不已其徒¶
求銘于余為之銘曰<md:KR4d0243_SBCK_110-27a>¶楊岐千古栗棘蓬諸方誰敢嬰其鋒佛日老子雲夢胸¶
呵佛罵祖一洗空子孫三秀玉几峯妙智傑出傳家風¶
碧琳一語開淵衷帝子謂是僧中龍三韓萬里滄海東
<pb:KR4d0243_WYG_110-30b>
酋傑稽首禮益恭一聲擊碎玉樓鐘日輪夜半通天紅¶
亭亭寳塔上凌空烏石與之俱無窮¶
　　延慶覺雲講師塔銘¶
浮屠氏法盛于東南而明為最蘭若相望名徳輩起予¶
固不能盡知其人然採之公言其間雖一代宗仰者往¶
往未免評議至問覺雲師則同然無異辭余尤不能知<md:KR4d0243_SBCK_110-27b>¶也甞造焉修幹古貌丹脣碧眼長松野鶴無一㸃世間¶
氣與之語愈叩而愈無窮名下士信不虚矣師既以隆
<pb:KR4d0243_WYG_110-31a>
興癸未嵗十二月十有八日化叔祖居士語鑰曰士之¶
難其全乆矣趙魏老猶不可為滕薛大夫矧釋氏事寂¶
滅而不免于應世二者冰炭誰能一之能使學佛者宗¶
其教交游者服其人周旋酬酢無一可議殆鮮有覺雲¶
如者我與之方外交既已敘其行事汝銘之遂謹書而¶
系以銘師諱志連字文秀覺雲其賜號也俗杜氏世家¶
于明州鄞縣之寵山孕有祥生又不凡故母山氏篤志<md:KR4d0243_SBCK_110-28a>¶竺乾法令從禮寂公慧云為師肄業崇夀年十八受具
<pb:KR4d0243_WYG_110-31b>
戒明智目為僧中鳳雛圎照授以天台教義後從智湧¶
頓悟圎宗年登三十適延慶為第一座始開講席辯才¶
先放落落風生四衆聳服靖康以來更主五刹惟妙音¶
不及煖席而遷餘皆碎于兵火師一居之卒化瓦礫為¶
寳所圎辯重建延慶于煨燼之餘功未竟而死遺基廢¶
礎尚多有之虚席曠嵗實難其人天童宏智禪師以師¶
為首衆議是之遂徙居焉經營十年無有不備施利山¶
積一毫不自奉悉以資建立事雲棟雪脊傑然城隅望<md:KR4d0243_SBCK_110-28b>¶
<pb:KR4d0243_WYG_110-32a>
之如崑閬間物非大勤勞不易至此而師未嘗足也或¶
贊其新伽藍者四當不媿智者師曰此有為功徳耳豈¶
敢以此比跡前哲深恐不能洪宣祖道為法門罪人故¶
雖所至興建而講學不少休承學之徒翕然向風誠于¶
祈禱感應響捷或欲記之必痛以妄語為戒秘監姜公¶
守四明為師作真賛門人固請立石師終不以為榮其¶
不求名聞類如此一時名士多樂與游望之則毅不可¶
犯即之則和易温恭乆益敬之終不得而親疎也有達
<pb:KR4d0243_WYG_110-32b>
官與之劇談貫穿禪律纚纚不倦驚曰師禪教並通師<md:KR4d0243_SBCK_110-29a>¶曰冰泮雪消固一水耳又問華嚴般若似過于繁師曰¶
支離所以為簡易也于是肅然尤敬異之丞相沈公來¶
鎮以僧職處師師以老疾固辭丞相遺手札曰師當表¶
正一方紀綱諸刹毋退避以自潔且迫于諸方勸請始¶
受命謙退謹愿不見有異然主盟衆事惟是之從或有¶
私請雖大勢力富檀那不能回也時度牒再頒受戒者¶
僧吏邀取無藝師為立成規省十之九沙彌至于今徳
<pb:KR4d0243_WYG_110-33a>
之有不逺數百里求附壇者所革宿弊徐而不暴□□□□¶
嗚呼此皆人所難及者然師之所存心大而不宻<md:KR4d0243_SBCK_110-29b>¶體卑而道尊恭而不偽博而不雜寂用之涯不可得也¶
感疾既革衆以葯進師曰十方無碍入一道出生死書¶
偈畢撫掌大哂又以指彈屏風或問之曰我自幸至此¶
不覺喜樂鐘鳴當往矣已而信然師之所存果易識耶¶
享年七十有六僧臘五十有八度弟子行丕等十有二¶
人登門者甚衆傳道者三十餘人即以十二月二十有
<pb:KR4d0243_WYG_110-33b>
八日𦵏于城南祖塔之側銘曰¶
舟不涂車不川離乎器用必偏惟寂滅釋所先惟應酬¶
世所䖍工與拙必一焉偉覺雲㡬于全峻而通周而専<md:KR4d0243_SBCK_110-30a>¶得其得悟獨圎出緒餘應世縁識不識無間言教不吝¶
道以傳建塔廟崇人天定生慧無碍禪融一理逢其原¶
金而玉嶽而淵尊尊師豈偶然道既成如蛻蟬嗟後人¶
視銘鐫<md:KR4d0243_SBCK_110-30b>¶　攻媿集卷一百十
