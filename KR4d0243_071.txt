# -*- mode: mandoku-view; -*-
#+TITLE: 攻媿集
#+DATE: 2015-09-11 12:36:46.207227
#+PROPERTY: ID KR4d0243
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 71
#+PROPERTY: FILE SB04n0272-071攻媿集-卷第七十一.
<pb:KR4d0243_SBCK_071-1a>¶
攻媿集卷七十一¶
　　　　　宋　樓　鑰　撰¶
　題跋¶
　　跋汪季路書畫¶
　　　王岐公立英宗詔草¶
昭陵以英宗為皇子詔曰濮安懿王之子猶朕之子也¶
思陵以壽皇為皇子詔曰藝祖皇帝七世孫也明白洞¶
達曉然使天下後世知之前聖後聖其歸一揆大哉王¶
言兹豈詞臣之力也哉¶
<pb:KR4d0243_SBCK_071-1b>¶
　　　魏野草堂圖¶
冦巴東終于無地起樓臺熟魏三山居乃如許宜乎不¶
肯以此而易彼也¶
　　　蘇子美詩¶
嘗見滄浪補懐素草書至不可辨雖天才豪逸自謂信¶
手縱筆何嘗留意然非水墨積習亦未易至此¶
　　　東坡祭范蜀公文¶
唐人贊狄梁公云取日虞淵洗光咸池潛授五龍夾之¶
以飛公稱蜀公云導日而昇燦如長庚事固不侔詞意¶
<pb:KR4d0243_SBCK_071-2a>¶
亦卓然過之¶
　　　東坡與歐陽叔弼兄弟帖¶
蘇以歐而顯歐以蘇而尊薦士蔽賢後人當知所擇¶
　　　東坡與林子中論賑濟帖¶
荒政無第一手蓋蓄積無素聚飢民以千萬計仰給于¶
官活者雖多其不免者亦衆盡心力而為之尚庶幾焉¶
爾坡翁亦自言懲熙寕流殍之禍公私皇皇曉夜措置¶
僅免狼狽九年耕必有三年之蓄古制既不明此賈誼¶
所以哀痛公私之積也¶
<pb:KR4d0243_SBCK_071-2b>¶
　　　黄太史書少游海康詩¶
祭酒芮公賦鶯花亭詩其中一絶云人言多技亦多窮¶
隨意文章要底工淮海秦郎天下士一生懐抱百憂中¶
嘗誦而悲之醉臥古藤誠可深惜宜人者宜于人竟亦¶
不免哀哉¶
　　　蔡京自書竄謫元符黨人詔草¶
裕陵裁決庶政動出親札是時京方為檢正建請差官¶
置局類而為書因委京編次迨事徽皇遂以為相業之¶
本違御筆者初以違制論後又以大不恭論其實皆出¶
<pb:KR4d0243_SBCK_071-3a>¶
于京也黨籍之設臣子所憤纎悉見于此藁尚可掩乎¶
比其再相以至三入寵任既不及舊御筆一從中出京¶
亦不知所為商鞅立法親受其弊隕身覆宗誠自取之¶
敗國殄民中原丘墟豈不痛哉¶
　　跋喬仲常髙僧誦經圖¶
始余從鄉僧子恂得羅漢摹本舊有跋云姚仲常善畫¶
而不易得一貴人待之三年一日欣然索匹紙為作應¶
真數日而成其本巳經四摹固知失真巳遠而筆意尚¶
卓然可觀衆像之外人物鬼神山水樹石無不畢備以¶
<pb:KR4d0243_SBCK_071-3b>¶
瑠璃瓶貯藕花小龜縁茄而上童子隔瓶注視末有大¶
蛇横行水簾中節節間㫁而意象自全皆新意也恨不¶
得見真筆後又見摹本于蘇卿伯昌家則巳題為龍眠¶
矣大率事不深攷又不謹于闕疑見唐人畫則指為道¶
子摩詰不知有盧楞伽輩見國朝畫則指為龍眠亦不¶
知有喬君也今見此圖洎巖壑跋語為之醒然且知姚¶
之為誤也是僧黙誦何經而仙佛諸相縹緲自其口出¶
鬼物俯聴于後皆有妙思又使人之意也消¶
　　跋游嗣祖所藏帖¶
<pb:KR4d0243_SBCK_071-4a>¶
　　　歐公與薛公期駕部帖¶
歐公有送公期得假歸絳詩山行馬瘦春泥滑野飯天¶
寒餳粥香最為人膾炙簡肅公絳人也公為之壻稱其¶
清徳直節家法嚴子弟多賢材公期豈其人耶¶
　　　山谷草聖¶
草聖可習無如俗何以山谷之髙勝晚乃得脱此耳¶
　　　唐子西與游氏帖¶
蜀士鄭太玉與先生游俱好世出世間法嘗曰文章習¶
氣盍痛掃除雕琢肝腎徒勞人耳先生戲答曰吾寧盡¶
<pb:KR4d0243_SBCK_071-4b>¶
此生筆硯間寂然之樂俟來世尚未晚也其用志如此¶
先生嘗謂其子曰我胸中有見成論五百篇當以授汝¶
未幾疾作遂殁紫微公以為終身之恨云¶
　　跋王順伯家藏帖¶
　　　蘇子美錦雞詩¶
滄浪文采絶羣正似錦雞雖欲為木雞可乎悲哉¶
　　　范文正公與尹師魯帖¶
師魯自筠州輿疾至南陽託范公以死蓋平日之相與¶
者如此¶
<pb:KR4d0243_SBCK_071-5a>¶
　　　韓魏公與尹師魯帖¶
嘗讀安陽集及家傳公之慮事精審非他人所及此帖¶
尤可見兵凶戰危安保必勝或記師魯謂公置勝敗于¶
度外者過矣¶
　　　王荆公書佛語¶
公詩有云世間好事佛説盡豈為此等語耶公之書自¶
有來處非無意于工者¶
　　　林和靖與通判帖¶
通判不知何如人承平無事時佐錢塘佳郡又得此老¶
<pb:KR4d0243_SBCK_071-5b>¶
為州民樂哉¶
　　　右軍章草¶
章草之絶久矣嘗見皇象所書急就章象時有張子竝¶
陳梁甫能書甫恨逋竝恨峻象斟酌其間甚得其妙中¶
國善書者不能及(字今據三國呉志趙逹傳末注文填/案舊本自張子並以下六句間空七)¶
(補)惟如此然後可作章草此帖信是合作正使非右軍¶
真蹟決非近世所能為者是可寳也¶
　　　米元章三帖(篆一隸/一行書一)¶
孔融遺張紘書曰前勞手筆多篆書毎舉篇見字欣然¶
<pb:KR4d0243_SBCK_071-6a>¶
獨笑如復覩其人以是知古人作書亦有以篆者寳晉¶
行書妙絶一世此卷四十三字尤髙而不善用二短何¶
耶¶
　　跋陳聞遠所藏了翁龜山元城帖¶
楊龜山嘗宰餘杭今贊府陳棠則了齋之曾孫也出家¶
藏二公及元城先生手帖家問凡十二紙邑大夫江君¶
相與刻石于縣庠名徳翰墨前後照映整襟讀之凜如¶
三君子相從于一時百世之下尚當興起矧聲迹尚未¶
遠耶¶
<pb:KR4d0243_SBCK_071-6b>¶
　　跋曾氏獨醒雜志¶
余比官成均臨江曾無逸為僚嘗言其先君子平生示¶
以書一卷蓋狀其行事樊少從博士為之哀辭者端明¶
忠簡胡公遺墨二畫得艮齋誠齋諸公為之跋誠齋又¶
序其獨醒雜志嗚呼備矣無逸又曰先子非無意于用¶
世蚤嵗得疾遂棄舉子業專務古學能懸腕作行草追¶
配前良嚮也視富貴若不足浼而曰浮雲居士久益髙¶
尚又以獨醒名齋晚號歸愚所造愈深故死生禍福之¶
至了達如此家有章伯益友直飛跂墨戲數幅初未嘗¶
<pb:KR4d0243_SBCK_071-7a>¶
摹倣落筆輙過之一日于敗紙寫二蟲精彩勝絶未幾¶
遂下世故并手澤藏焉余曰畫不足為居士道也以誠¶
齋之親且厚猶不知游藝之妙其藴蓄不見之外如此¶
畫者多矣可勝歎哉尋得獨醒志讀之益知其為博雅¶
篤論之君子徐節孝平日黙處一室幾若與世相忘至¶
其論天下事則衮衮不倦有不出户而知天下之稱然¶
猶居山陽往來之衝若居士遠在江右而中原故事歴¶
歴能言則又過之矣¶
　　跋趙伯山責偽楚書¶
<pb:KR4d0243_SBCK_071-7b>¶
段太尉奮然擊朱泚人徒知出于一時忠憤栁河東拳¶
拳録其遺事以見非出于苟然者延康二書觀者無不¶
興起近讀其行狀在承平時遇事一一不苟故能自立¶
于搶攘中士大夫平日苟不務操履一旦臨大節能不¶
奪乎¶
　　　跋姚編禮(闢)敕牒¶
議禮之家名為聚訟彼惟不得卓然名儒而雜進異議¶
故爾嘉祐治平間朝廷清明元老大臣欲修因革禮而¶
于下位拔用姚蘇二人書成而人無異詞為官擇人要¶
<pb:KR4d0243_SBCK_071-8a>¶
當如此而後可以服天下成事功矣¶
　　跋謝觀妙混元實録¶
道家者流出于老氏而支分派别去本寖疎道藏之書¶
雜取百家士之有聞于世者多以拜章役鬼煉氣&KR2057;金¶
為能此皆燕齊方士之餘去本又遠矣觀妙本儒生學¶
道于皇甫清虚蓋知尊老子者博極書傳薈稡成編窮¶
搜約取自號實録且言凡十六變之説事迹隠晦其餘¶
間見紀傳不載時代者不述與夫放光見瑞示夢傳言¶
靈驗等事非化身下降者亦不復載庶幾傳世不誣然¶
<pb:KR4d0243_SBCK_071-8b>¶
青羊白衞之靈迹瓊臺玉局之奇祥此類尚多果皆實¶
歟嘗誦公是先生之言曰蒼茫六合外渺莽三皇初近¶
既未必有遠亦非必無信如斯言安知其非實也¶
　　跋李武義(翼)行狀¶
天寶之變擁强兵坐而觀者相環也而賈賁以一尉討¶
賊張巡以縣令起兵朝不坐燕不與古人不免有是言¶
忠臣義士惟知盡節不以位卑為辭也李侯官不過徼¶
吏而獨奮一臂抗方張不制之敵矢死不屈凜然如生¶
三復遺事爲之流涕¶
<pb:KR4d0243_SBCK_071-9a>¶
　　跋朱巖壑鶴賦及送閭丘使君詩¶
承平時洛中有八俊陳簡齋詩俊巖壑詞俊富季申文¶
俊皆一時奇才也南渡以來詩俊文俊皆為執政大臣¶
相與力引巖壑之名始以隠逸召用于朝而骯髒不偶¶
終以退休鶴賦之作其有感于斯耶使其羽翮一成豈¶
不能翺翔寥廓往而不返猶思以靈藥仙經求報主人¶
愛君之意又見于此余生晚不及見猶識蘄州史君淳¶
誠篤實似古君子宜巖壑相與之厚也¶
　　書張待制(字發)行實後¶
<pb:KR4d0243_SBCK_071-9b>¶
余嘗過越與士人語靖康建炎間事歎曰李鄴以吾州¶
降金雖苟全一時之民而貽我千載之辱余慰藉之曰¶
彼但自隤其家聲安能汚大府耶欽宗倉卒遣使廷臣¶
多畏避苟免中書侍郎陳公慨然請行欽宗為之泣下¶
特免其行見大夫無可使者卒遣之其副則待制張公¶
二人皆奮不顧身深入虎狼之區淪陷十餘年竟握節¶
以死忠義之風凜凜如生是豈不足以刷會稽之恥哉¶
士曰然皆吾鄉人也兹讀張公行狀因記于後¶
　　跋袁起巖所藏閻立本畫蕭翼取蘭亭圖¶
<pb:KR4d0243_SBCK_071-10a>¶
此圖世多摹本或謂韓昌黎見大顛或謂李王見木平¶
皆非也使是二者不應僧據禪牀而客在下座正是蕭¶
翼耳呉公傅朋云書生意氣揚揚有歸全璧之色老僧¶
口張不嗋有遺元珠之態(時避廟諱所改/案元珠之元宋)亦非也翼以¶
權謀被選遠取蘭亭首奏乞二王雜帖三數通以行至¶
越衣黄衫極寛長潦倒得山東書生之體方卑辭以求¶
見銜袖之書乃是御府所齎野童自隨亦攜書帙此正¶
畫其納交之時後既得蘭亭則以御史召辨才曉然告¶
之不復作此儒酸態矣且其時此僧為之絶倒良久何¶
<pb:KR4d0243_SBCK_071-10b>¶
止口張不嗋而巳右相不惟丹青精妙其人物意度曲¶
折尤非後人可及也¶
　　跋姜堯章所編張循王遺事¶
栁河東以段太尉逸事上史館自言好問老校退卒能¶
言其事攷其所載者三戮郭晞之軍士撫焦令諶之農¶
者不受朱泚大綾之幣顧太尉忠節顯著何必俟此三¶
者而後為賢蓋惜其逸墜且以見太尉之平昔非一時¶
奮不慮死以得名者舊唐史之傳雖詳以未見河東之¶
狀故三事皆闕而不書宋景文公謹謹書之其為佳傳¶
<pb:KR4d0243_SBCK_071-11a>¶
之助多矣堯章慕循王大功而惜其細行小節人罕知¶
者矻矻然訪問而得此將以補史氏之遺其志可嘉也¶
　　跋東坡獲鬼章告裕陵祝文¶
永樂之禍可勝痛哭鬼章生禽㝛憤遂攄太宗平突厥¶
髙宗平髙麗當告陵廟蓋以唐髙祖蓄憤于北狄太宗¶
鋭意于東夷武功未終後聖繼志亦既平盪所宜啓告¶
此長慶中奏語也不知當奏告時有雄文如此否¶
　　跋東坡送劉道原歸南康詩¶
劉凝之棄官居南康歐陽公所為賦廬山髙山谷謂其¶
<pb:KR4d0243_SBCK_071-11b>¶
忍貧如鐵石者是生道原坡公亟稱之所謂古君子即¶
凝之也司馬公通鑑一書賴道原為多其子壯輿亦奇¶
士坐客問此詩本末因為道此¶
　　跋嘉祐二年進士小録¶
鑰曾大父登治平二年乙科大父登元豐八年丙科近¶
嵗傳得小録又因併録紹聖二年者大率與今小異今¶
又見此書四者俱以前一葉盡録雜事而此又分試題¶
為三等殆不可曉同年生無分職姓名下每事輙容一¶
字事之因革類如此不能詳攷矣是嵗得名士十五六¶
<pb:KR4d0243_SBCK_071-12a>¶
人而蘇長公少公皆在焉此真千佛名經也¶
　　跋揚州伯父賦歸六逸圖¶
　　　　淵明聨句　山谷西軒　真長望月¶
　　　　太白把酒　玉川啜茶　東坡題詠¶
嘗見古畫六逸圖孫登長嘯阮孚蠟屐淵明以巾漉酒¶
韓伯休貨藥邊孝先晝眠畢卓甕下皆非同時特取其¶
逸耳非若竹溪六逸之同游也滕子濟藏唐人出游圖¶
亦六人宋之問王維李白髙適史白岑參雲林子跋云¶
據其名題或有弗同時者而揚鑣並驅睇盼相語以為¶
<pb:KR4d0243_SBCK_071-12b>¶
得意忘象者揚州伯父所圖是豈可與俗人言耶¶
　　又四賢圖¶
　　　謝安游東山　張翰思蓴鱸¶
　　　子陵釣臺　淵明臨流賦詩¶
謝公雖爲蒼生一起而東山之志不渝子陵出見劉文¶
叔終不肯為三公以歸季鷹淵明尤爲髙尚伯父擁麾¶
持節十餘年興寄髙遠尚友四賢晚而得歸殆不負此¶
志矣¶
　　跋了齋有門頌帖¶
<pb:KR4d0243_SBCK_071-13a>¶
鑰舊讀了齋集見有門頌一篇莫知其㫖慶元二年八¶
月上澣有二僧叩門袖出了翁真蹟及與延慶第四代¶
明智講主論此頌二帖讀之恍然因問天台教觀之説¶
云智者大師所説四門一曰有門一曰空門一曰亦空¶
亦有一曰非空非有其實一可貫四四實歸一公之為¶
有門頌蓋謂此也近世士大夫用力不及前輩只如學¶
佛或僅能涉獵楞嚴圓覺淨名等經及傳燈録以資談¶
辯爾若唐之梁補闕諸公本朝楊文公楊無為張無盡¶
及了翁皆留心教觀深得其趣讀此頌及書可以知其¶
<pb:KR4d0243_SBCK_071-13b>¶
所造之深矣惟公忠言大節照映千載身罹百謫視死¶
生如旦晝平時學問深造自得固自應爾方在丹丘時¶
逆境尤多而心地泰然深入不二法門公之學佛得力¶
豈易測識哉二僧欲刊之石以信天台之傳謹書于後¶
而歸之二僧曰妙珣了怡云¶
　　跋施武子所藏諸帖¶
　　　鍾繇墓田丙舎帖¶
慶元二年孟冬壬子見餘姚施令尹蓋司諌之子也出¶
其家所藏墓田帖碑石余誦山谷之詩曰平生半世看¶
<pb:KR4d0243_SBCK_071-14a>¶
墨本摩挲石刻鬢成絲為之三歎¶
　　　王右軍東方畫贊¶
李陽冰上李嗣真論右軍書有云畫像贊洛神賦姿儀¶
雅麗有矜莊嚴肅之象視之信然¶
　　　黄庭經¶
硬黄小字臨黄庭平生所見三四非精筆不能到第未¶
知玉軸黄庭比此何如耳雲林子以陶隠居之言證此¶
經非逸少書而隠居與梁武帝啟自以黄庭為逸少有¶
名之迹若遂以為興寧以後宋齊人書恐亦未易定也¶
<pb:KR4d0243_SBCK_071-14b>¶
　　　王大令洛神賦¶
大令好書洛神賦而李陽冰論右軍書與畫像贊同稱¶
右軍之蹟不復可見不知更勝此否栁公權記于前璨¶
題其後何止公慙卿耶¶
　　　東坡救月圖贊¶
舊未見此圖直不知贊之所以作東坡竹樹猶傳之文¶
與可兹以一㸃成月一抹成蛇曲盡妙趣蓋自得之若¶
曹不興誤墨成蠅子敬為烏駮㹀牛髙道興墜筆亦成¶
畫彼皆工于畫者坡乃以游戲至此真天人哉¶
<pb:KR4d0243_SBCK_071-15a>¶
　　　東坡醉中書對客醉眠詩¶
公自言我書意造本無法㸃畫信手煩推求然豪逸邁¶
往如此者不多見毎毎言酒氣從十指間出而飲酒正¶
自不多豈所謂醉中醒者耶¶
　　跋卞居讓攝泰州長史牒并宣徽院公文¶
余平時見士夫家故物未嘗不起敬亦因攷其所自竊¶
攷此卷前曰敕泰州團練使乃檢校太保姓荆者敕授¶
之官如今之公牒前必曰知某州軍州事之類也自牒¶
奉處分以後則泰州之公移也既差卞君攝長史故為¶
<pb:KR4d0243_SBCK_071-15b>¶
之詞其後列銜皆泰州之官印文凡七皆泰州團練使¶
印唐朝固有紙告而此非告也後一紙宣徽院之文姓¶
柴者禹錫也禹錫以太平興國七年四月拜樞宻副使¶
至雍熙二年冬方罷而此文乃八年九月所給故知其¶
為禹鍚也國朝舊制宣徽二使通掌院事共院異㕔止¶
用南院印又南院比北院頗優或兼樞宻亦掌本院皆¶
與此合石晉天福五年除翰林承旨改殿前承旨為殿¶
直或云淳化三年始改殿前承㫖為三班奉職蓋蘇易¶
簡以是年除承㫖而其次子耆續翰林志云舊有殿前¶
<pb:KR4d0243_SBCK_071-16a>¶
承㫖其父拜翰林承㫖上以其稱呼不别又以其與清¶
貴混淆詔改為三班奉職以避其稱因備載之然此卷¶
乃卞氏故物相傳二百餘年又出于兵火煨燼之中是¶
可寶也¶
　　跋温公題劉雜端孝叔奏藁(為侍御史知雜事王/案孝叔名述神宗初)¶
(最為切直宋史本傳失載尚見東都事略/安石始參知政事述疏論權數不足任云云)¶
士大夫特立獨行無待于助然亦賴巨公正人以為重¶
韓忠獻論事切直有本末王沂公稱其不負所職諫官¶
宜若此而忠獻益自信劉雜端之奏藁司馬文正公以¶
<pb:KR4d0243_SBCK_071-16b>¶
為純忠懇至深識治本明主宜置座側以為觀戒雜端¶
可以自信可以不朽矣一時得喪其猶足存耶¶
　　跋陳昌年梅花賦¶
皮日休賦桃花欲狀其天冶專取古之美女以為況此¶
賦形容清致故又多取名勝高人以極其變梅固非桃¶
可比體物之工亦又過之¶
　　跋孫徳輝作薛持國所居記¶
南朝何子季築室秦望山山發洪水樹石皆倒拔惟子¶
季所居巋然獨存太守衡陽王元簡命鍾嶸作瑞室頌¶
<pb:KR4d0243_SBCK_071-17a>¶
刻石以旌之薛君家再脱鬱攸之災鄉人敬之水火雖¶
不同亦可名瑞室云¶
　　跋李光祖所藏遠祖遷定海縣丞告¶
天福八年乃石晉髙祖之末呉越第三世弘佐之三年¶
自同光改元武肅王建國以來二十有一年矣是時呉¶
越雖奉中原正朔事皆專行令丞銀茜之賜豈復有關¶
于晉朝況此告不稱敕而稱制蓋呉越國承制而行者¶
也或者猶疑官制印文等全似中朝攷之五代史呉越¶
更名所居曰宮殿府曰朝官屬皆稱臣遣使冊海中諸¶
<pb:KR4d0243_SBCK_071-17b>¶
國封拜其君長又通鑑言建國之始儀衞名稱多如天¶
子之制教令下綂内曰制敕將吏皆稱臣惟不改元置¶
百官有丞相侍郎等又范魯公五代通録云自稱呉越¶
國王參佐稱臣僭朝廷百僚之號府曰朝廷但不改年¶
號而已通鑑又有寶正之稱五代史十國年譜載至六¶
年而後已平章事等官雖不可徧攷亦有可言者中書¶
侍郎曰鄭遨五代史一行傳有鄭遨隠居華山唐明宗¶
以左拾遺晉髙祖以諫議大夫召之皆不起則是隠居¶
不仕又天福四年已卒且不與呉越相干非此鄭遨也¶
<pb:KR4d0243_SBCK_071-18a>¶
翰林學士行禮部侍郎知制誥元徳昭後為呉越丞相¶
及事弘佐與俶至顯徳三年周世宗使呉越出兵擊南¶
唐時猶在相位所謂元丞相不欲出師者元本危姓危¶
仔倡以信州降武肅武肅惡其姓遂易元氏徳昭即仔¶
倡之子熙寧中參知政事章簡公絳厚之即徳昭之孫¶
也蘇魏公為章簡公神道碑言曾祖仔倡又言祖徳昭¶
武肅王稱制用以為相官至右僕射兼侍中晉國公銘¶
曰憲憲公祖遂相錢塘然則此為呉越之告無疑如給¶
事中曰輦右丞曰玄亮皆未詳若門下侍郎平章事曰¶
<pb:KR4d0243_SBCK_071-18b>¶
鼎者疑是林鼎武肅以羅隠林鼎為賔客元瓘以鎮海¶
節度判官林鼎掌教令恐至弘佐時為平章事未可知¶
始武肅嘗列賔佐將校名氏于紀功碑隂者五百餘人¶
而見于史者如沈崧沈瑫皮光業輩不過十數人其他¶
不可得而見姑叙其可見者以俟博古之君子云五代¶
亂世仕于晉朝與仕于呉越不足為輕重要欲辨其所¶
自耳李氏藏此告二百五十餘年得以存先世之舊信¶
可尚也光祖所記清泰三年閏十一月正當後唐廢帝¶
之末晉髙祖改元天福之際乾祐元年則漢隠帝之初¶
<pb:KR4d0243_SBCK_071-19a>¶
也併書之¶
　　　又蘇黄門帖¶
蘇少公謫居筠陽今有雜著一編别行于世吾鄉李光¶
祖一日攜其曾祖屯田所傳筠陽唱和集見示時在元¶
豐間雍維瞻度支為守屯田字君績為倅與潁濵及一¶
時士夫唱和甚衆余既假而録之光祖又攜此一帖及¶
二刺字來攷之遺老傳少公以著佐為簽書南京判官¶
長公以詩得罪從坐而謫監税居五年移知績溪縣此¶
帖云已離洪州正赴績溪時也餘帖既歸蘇氏此尤當¶
<pb:KR4d0243_SBCK_071-19b>¶
寶藏之舒中丞誌屯田公墓謂雖老翰墨篇章益遒贍¶
可喜然則宜其與少公相好也¶
　　書董資政(耘)元帥府事迹¶
髙廟中興之初紀載時事者類非一書間有異同無從¶
質正初史官奏請詔隨龍人與藩邸帥府舊僚并前宰¶
執各令記録事迹撰為一書以進御取其實而不誣者¶
降付史官計當時臣僚應為此書者多矣而髙廟獨以¶
屬四人蓋妙選也大資政董公預焉是髙廟深知公之¶
必不誣也舊嘗見一二編未問登載之工拙紀事之虛¶
<pb:KR4d0243_SBCK_071-20a>¶
實往往因而自列其功狀故見者多疑其私公初為大¶
元帥行軍録遇盗亡失既無復見今讀此編據一時見¶
聞之實以事繫日炳炳如丹扈從之久亦云勞矣曾不¶
自言止載二奏劄之可攷者若制詔書檄及李綱宗澤¶
之表奏何烈之小史徐偉之忠謀録及痛定録等皆公¶
以為可信者併裒而上之然則此編是所謂實而不誣¶
者真可備史氏之採擇以信後世豈特為董氏之家寶¶
也¶
　　跋魏忠壯侯(勝)行實¶
<pb:KR4d0243_SBCK_071-20b>¶
乾道初余嘗過山陽望清河口弔忠壯魏侯戰死之地¶
故老猶能言當時事相與悲吒久之又嘗從老校退卒¶
問知守海州事甚衆猶記一二侯有鍮石具裝明光甲¶
胄日射如黄金出入行陣敵望之膽落嘗被甲坐城樓¶
觀戰備駿馬城上望見我師少卻怒甚推去雉堞飛騎¶
而下徑入陣中敵望風奔潰又嘗戰北門既㨗忽囘騎¶
徑出南門人不知所謂蓋慮酣戰于此或擊吾背也已¶
而敵果襲南門以數矢卻之三軍敬服後得參政錢觀¶
文所記言隆興二年仲冬敵出清河連艘而下侯率神¶
<pb:KR4d0243_SBCK_071-21a>¶
勁弓射之矢盡而船出不已以戰艦拒之中流為敵衆¶
所乗矢下如雨勢不可支棄船登岸敵已渡者衆被圍¶
甚急冒東南而出身中數箭拔之復上馬告急于大軍¶
而救不至侯膽勇善鬬而人馬被傷已十七八士氣已¶
竭進退無所因墜馬遂死之而大軍亦喪氣矣觀文時¶
爲淮東宣諭使當得其實嗚呼使當時擁强兵坐而觀¶
者稍出數十百騎爲之聲援豈至是哉今覽行實爲之¶
三喟子孫多壯士尚其勉旃¶
　　跋蘇魏公所臨閣帖¶
<pb:KR4d0243_SBCK_071-21b>¶
此蘇魏公所臨閣帖也譚訓云嘗于相國寺置得閣本¶
法帖十卷甚奇畢文簡公賜本也魏公記誦絶人固由¶
天分博極羣書葢出學力觀此卷臨摹之工其勤可知¶
中人自怠而欲追及前輩可乎¶
　　跋華氏中藏經¶
余少讀華佗傳駭其醫之神奇而惜其書之火于獄使¶
之尚存若刳腹㫁臂之妙又非紙上語所能道也古汴¶
陸從老近世之良醫也嘗與之論胍云無如華佗之論¶
最切曰性急者胍亦急性緩者脈亦緩長人脈長短人¶
<pb:KR4d0243_SBCK_071-22a>¶
脈短究其説未暇也一日得閩中倉司所刊中藏經讀¶
之其説具在葢貳卿姜公詵為使者時所刊凡三十餘¶
年而余始得之序引之説頗涉神怪難于盡信然其論¶
議卓然精深髙遠視脈察色以決死生雖不敢以為真¶
是元化之書若行于世使醫者得以習讀之所濟多矣¶
惜乎差舛難據遂攜至姚江以叩從老從老笑曰此吾¶
家所祕不謂版行已久因出其書見假取而校之乃知¶
閩中之本未善至一版或改定數十百字前有目録後¶
有後序藥方増三之二閩本亦間有佳處可以證陸本¶
<pb:KR4d0243_SBCK_071-22b>¶
之失其不同而不可輕改者兩存焉始得為善本老不¶
能繕冩俾從子溉手録之蘄春王使君成甫聞之欣然¶
欲于治所大書鋟木以恵後學且以成余之志因以溉¶
所録面授而記其始末于左藥方凡六十道亦有今世¶
所用者其間難曉者有之恐非凡識所及佗傳稱處齊¶
不過數種又未知此為是否好事者能以閩本校之始¶
知此本之為可傳也¶
攻媿集卷七十一¶
