# -*- mode: mandoku-view -*-
#+TITLE: 攻媿集
#+DATE: 2015-09-23 10:23:11
#+PROPERTY: LASTPB  <md:KR4d0243_SBCK_007-1a>
#+PROPERTY: JUAN 8

¶
<md:KR4d0243_SBCK_008-1a>¶
<pb:KR4d0243_WYG_008-1a>
欽定四庫全書
　攻媿集巻八¶
　　　　　　　　　　　　　宋　樓鑰　撰¶
　今體詩¶
　　鹿伯可郎中園池雜咏¶
　　　見一堂¶
靈澈清詩千載傳始聞林下有斯賢傍人只道休官早¶
見一名堂已十年
<pb:KR4d0243_WYG_008-1b>
　　　止室¶
流行坎止事無多舉世營營自網羅珍重主人真止矣<md:KR4d0243_SBCK_008-1b>¶直如古井更無波¶
　　　小東山¶
安石東山志不渝歸來尋得静工夫從教更為蒼生起¶
携妓何妨且自娛¶
　　　桂堂¶
芳樹叢生庭砌間髙枝更許後來攀主人勿戀山中桂
<pb:KR4d0243_WYG_008-2a>
招隱還應看小山¶
　　　雲龕¶
浮雲舒卷原無定此意誰能為飽参出岫無心歸亦爾<md:KR4d0243_SBCK_008-2a>¶不妨今日與同龕¶
　　　柑隅¶
霜著芳苞翠作圍數椽瀟洒映斜暉木奴何必須千樹¶
乞得閒身徑且歸¶
　　　桃蹊
<pb:KR4d0243_WYG_008-2b>
幾樹桃花相映開主人歸路入天台憑誰寄語𤣥都觀¶
前度劉郎不更來¶
　　　月沼¶
玉潔氷清一壑專籜龍何處引涓涓深知月滿還虧缺<md:KR4d0243_SBCK_008-2b>¶秪學蟾光一半圓¶
　　　星潭¶
山頭分下一泓清石甃團團瞰小亭身在赤城名絳闕¶
至今潭影照郎星
<pb:KR4d0243_WYG_008-3a>
　　　三友徑¶
公是端人友必端世情冷暖不相干雖云門外可羅雀¶
三益還能耐嵗寒¶
　　　竹塢¶
幾年種竹未成叢一日歸來翠掃空儘好閉門髙枕卧<md:KR4d0243_SBCK_008-3a>¶從今日日是清風¶
　　　梅坡¶
江梅留待主人還見説歸時得飽看回首殘花飛作雪
<pb:KR4d0243_WYG_008-3b>
一峯當戸正髙寒¶
　　　松嶺¶
翠雲深處曵枯笻挿碧堂堂十八公全似華陽隱君子¶
掛冠歸去聼松風¶
　　戲贈張漢卿¶
張侯理窟妙無窮雅謔于人亦有功渺渺江湖千萬頃<md:KR4d0243_SBCK_008-3b>¶未聞餓死信天公¶
　　陪沈虞卿使君游錢園
<pb:KR4d0243_WYG_008-4a>
休沐無官事公庭且放衙城中尋勝地道上引髙牙潭¶
府臨芳徑東巗玩物華山林真夐絶棟宇謝豪奢陶令¶
親栽菊秦侯晚種𤓰裴公餘緑野六一醉琅玡幽阪森¶
三友飛橋粲百花樹深藏曲折谷險路谽谺道院羅星¶
斗禅房供釋迦鼇峰思御氣畫舸想乗槎佳處城環雉¶
吟邊路遶蛇登山携翠袖喝道屏銀檛井市花相映湖¶
陂桞半遮髙歌驚野鳥疊鼓亂鳴蛙陛級青珉滑秋千<md:KR4d0243_SBCK_008-4a>¶綵旆斜叢篁穿嫩筍芳草綻新葩静憩方開宴徐行更
<pb:KR4d0243_WYG_008-4b>
試茶僊醪斟瑪瑙玉指奏琵琶清絶囂塵逺蒼茫望眼¶
賖詩情彌海嶠飲興渺天涯賢尹民同樂名郎子克家¶
才髙修月戸筆妙補天媧揮麈風流勝憑欄笑語誇追¶
風慚款段倚玉媿蒹葭逸韻迷春蝶清歡接暮鴉舞茵¶
收地錦畫燭照籠紗耋稚欣相告輿臺靖不譁㣲風朝¶
趂馬好雨夜隨車土脈興原隰霖膏潤甲芽相将勸耕¶
去和氣滿桑麻¶
　　巾山曲肱齋<md:KR4d0243_SBCK_008-4b>¶
<pb:KR4d0243_WYG_008-5a>
山立青冥外人行紫翠間小牕開木末孤塔映江灣平¶
楚一何逺白雲相與閒我來不暇寝冷坐對前山¶
　　廣軒夜望¶
㸃㸃萬家燈風清醉復醒廣軒髙絶處俯瞰一天星¶
　　玉霄亭玩雪¶
羣齋髙晏雪浮空同上山城第一重今日無非銀色界¶
此亭真是玉霄峯雲迷野路舞輕鶴風急瓦溝嘘老龍¶
便欲相将游汗漫剡溪何必訪遺蹤
<pb:KR4d0243_WYG_008-5b>
　　倅廳雲水亭<md:KR4d0243_SBCK_008-5a>¶山繞澄江江遶城水雲徑接海冥冥萬家曲折在吾目¶
一郡登臨屬此亭今日詩題隨處有幾番醉眼望中醒¶
風流鄭老知何在回首蒼茫島嶼青¶
　　再過鹿伯可¶
又上先生見一堂澹然賔主兩相忘不知海内清風滿¶
但覺山中白晝長小雨絡林妨蠟屐靚妆環坐快瑶觴¶
曲終扶杖欲歸去即詠白駒三四章
<pb:KR4d0243_WYG_008-6a>
　　天姥峰¶
剡水迂回徹底清濫觴從此一泓澄曉來蠟屐冲寒上<md:KR4d0243_SBCK_008-5b>¶䂿碎山頭十里氷¶
　　虎丘¶
望望古招提兹遊恨已遲池深驚地裂野曠覺天垂聼¶
法人千數談空松一枝從誰訪遺跡惟有石頭知¶
　　洛杜老僧聼琴¶
宴坐蕭齋不作勞謂予何事走蓬蒿從容試問今年幾
<pb:KR4d0243_WYG_008-6b>
手植黄楊三丈髙¶
自言幾載不聞琴屢聼清彈苦契心少待庭柯蟬噪静¶
為師更作醉翁吟<md:KR4d0243_SBCK_008-6a>¶　　中秋¶
嵗歳當秋半人人待月明絶憐今夜賞更勝去年晴光¶
彩澄髙露氛埃廓太清衆心方閔雨却望暮雲生¶
　　又次丁端叔韻¶
好風凉月湛中秋自笑何為作逺遊不有諸君故人戀
<pb:KR4d0243_WYG_008-7a>
未應連日賈胡留三千銀界俱呈色十二珠簾總上鈎¶
飲罷客歸清不寐誰知心折大刀頭¶
　　游惠山¶
石徑縈迴入翠林廿年故歩喜重尋千山直上雲扉啟<md:KR4d0243_SBCK_008-6b>¶萬木陰中古殿深泉水泓澄風拂拂洞門幽杳晝沈沈¶
調琴瀹茗清無限倦客忘歸到夕陰¶
　　游洞霄宫¶
宿雨頑雲撥不開紫霄佳處訪樓臺青山九鎖固竒甚
<pb:KR4d0243_WYG_008-7b>
古洞一深如此哉㧞地千林俱秀潤擎天一柱最崔嵬¶
出山爽氣尚相屬數里清溪送我回¶
　　游徑山¶
起看海日曉團團更挹神燈照夜䦨百萬杉松雙徑杳¶
三千樓閣五峰寒蟄龍何在𣺌難問古井于今竟不眢<md:KR4d0243_SBCK_008-7a>¶但覓靈泉歸洗眼誰能故把細書看¶
　　送蘇伯昌大卿¶
禁路岧嶤欲問津抗章便自乞閒身閔勞劇部皇情厚
<pb:KR4d0243_WYG_008-8a>
寓直中奎寵數新飛輓正資經濟手典刑終念老成人¶
赤松未許長為伴歸取青氈繼頴濵¶
甬東曽幸拜蘇天外府官僚復備員前輩風流真在眼¶
名公談笑辱忘年浙江相對一巵酒婺港欲行雙槳船¶
門鍵馬銜難作逺西風停立但茫然¶
　　送劉淳叟博士倅豫章<md:KR4d0243_SBCK_008-7b>¶熟知明主可忠言奏牘方陳意已傳人言能遜千乗國¶
我自能補九重天㧞山轉石孰難易爛額徙薪誰後先
<pb:KR4d0243_WYG_008-8b>
不用更論如許事把君征袂且茫然¶
　　送吕周輔宗丞守崇慶¶
從昔傅家學當今良史才聲名冠西蜀風節象東臺朝¶
蹟收何速歸心挽不回一麾從此去萬里可能来(呂為/四川)¶
(類試省元曽祖/¶陶為給事中)
舊矣唐安郡龍潜府號新當年一絳帳今日兩朱輪民¶
意來何暮仁聲煖似春劍南毋戀却鼇禁要詞人<md:KR4d0243_SBCK_008-8a>¶祕甚先天學誰傳陸士龍上方留自近天豈不相容契
<pb:KR4d0243_WYG_008-9a>
託君家厚情惟我輩鍾慇懃訓猶子他日使追蹤¶
　　上魏丞相¶
夢菴深坐宴朝曛秪有梅花對此君今日衣冠有巢許¶
向來元凱佐華勲入山誰解訪洪景載酒時應問子雲¶
童諷寫成心未懶可因貪佛贊論文¶
　　次韻蒋徳言游太白玉几兩山¶
西山不到幾經春玉几猶能一再臨太白峯前成夢境¶
直從總角到于今<md:KR4d0243_SBCK_008-8b>¶
<pb:KR4d0243_WYG_008-9b>
少日游山不要歸老来腰脚不相宜羡君勝具了無勌¶
踏雪尋幽更一竒¶
賸欲扶笻隨意行要令心跡得雙清何時同入翠㣲去¶
丈室先參老净名¶
落花影裏歩春䦨飛鳥翩翩相與還若得把茅成小隱¶
等閒来往兩山間¶
誰能饒舌强参禪何用談因更説緣生死本來無大事¶
晨朝湏起夜須眠
<pb:KR4d0243_WYG_008-10a>
　　謝僧道全惠詩并菖蒲<md:KR4d0243_SBCK_008-9a>¶楚楚芳蓀詩様清翠苖低䕶小峥嶸一泓功借幽根潤¶
六月能令凉意生雁蕩渾如夢邊事龍湫頓覺眼中明¶
閒牕坐對思無限何日隨君遶澗行¶
　　趙安國梅坡¶
隆暑倦行役梅坡得暫閒卷簾南浦岸終日對成山竹¶
裏清風逺棊邊夕照還嵗寒重卜醉覓句暗香間¶
　　資聖寺
<pb:KR4d0243_WYG_008-10b>
野溪清淺度危橋徑䇿枯笻上紫霄曉霧暗蒸山寺雨¶
松風深隱海門潮浮杯水漲人何在洗鉢池清意已消<md:KR4d0243_SBCK_008-9b>¶又上樂亭基上望雲山萬里更逍遥¶
　　次韻蔣徳言壁間舊題¶
一鈴簷角自吟風兩面松篁翠掃空山卉更藏無盡意¶
枝頭未作去年紅¶
　　上史太傅¶
一坡煙水綠灣環竹樹樓臺縹緲間但説一丘藏曲折
<pb:KR4d0243_WYG_008-11a>
誰知更有四明山¶
二十里雲隨歩生潺湲洞裏訪青櫺山中要識無窮趣¶
看取南雷問答經<md:KR4d0243_SBCK_008-10a>¶衮繡堂中語夜分幾將經史細評論不知世上三公貴¶
秪是東湖八行孫¶
　　贈鄭相士¶
知君氷鑑照人寒我相儒酸未足觀東甬從来多俊秀¶
為煩著眼細尋看
<pb:KR4d0243_WYG_008-11b>
　　雪竇道中¶
城居乆矣厭塵勞来訪名山寫欝陶客路行隨流水逺¶
征人與坐白雲髙千林舞翠吹蓬鬢二麥揺青照紵袍¶
努力共登天尺五要看飛雪噴雲濤<md:KR4d0243_SBCK_008-10b>¶　　錦鏡¶
兩溪赴壑若奔虬此地端能截衆流三版放開千丈雪¶
一匳清徹四山秋幾年空自存公案今日重新指路頭¶
珍重老師成勝事清名當與此山留
<pb:KR4d0243_WYG_008-12a>
　　妙峰亭¶
一峯髙出白雲端俯瞰天涯千萬山試向岡頭轉圓石¶
不知何日到人間¶
　　隱潭¶
靈潭深入白雲堆帯雨春雲為我開乳石半空渾欲堕<md:KR4d0243_SBCK_008-11a>¶瀑泉千尺正中來兩軍酣戰鼓鼙急一雨生寒霹靂催¶
中有卧龍君勿狎有時平地起風雷¶
　　游大梅山䕶聖寺
<pb:KR4d0243_WYG_008-12b>
江東東畔更東山又過東山數里間試問招提在何處¶
萬山深處白雲環¶
寒雲片日忽吹開歴井捫參得得来行盡髙山天欲半¶
不知平地有樓臺¶
　　常禪師塔(旁有/虎冢)¶
當時道價極光華鷙獸相隨共一家象去虎亡師亦老<md:KR4d0243_SBCK_008-11b>¶不湏百鳥更銜花¶
從来猛虎性堅剛據石依林死不僵何待寒林班侍者
<pb:KR4d0243_WYG_008-13a>
千年陪𦵏祖師傍¶
　　梅僊巗¶
梅山遺跡若為尋怪石峻嶒一徑深未必當時真隱處¶
清風自覺襲衣襟¶
　　雲巖¶
但見雲生谷初無石似巗得名非舊觀買地作精藍境¶
勝環脩竹門深擁翠杉禪林自家處莫問後三三<md:KR4d0243_SBCK_008-12a>¶　　啟霞氷壺亭
<pb:KR4d0243_WYG_008-13b>
拍拍新漪徹底清兩山寫照翠光凝笑看風動縠紋起¶
坐我玉壺春夜氷¶
　　天童玲瓏巗¶
捫蘿歴棧上層峰寖覺芒鞋踏半空七竅幾時開渾沌¶
八窻無處不玲瓏已欣古洞容身過直恐丹丘有路通¶
俯視人間懶歸去拂衣徑欲御天風¶
　　送内弟汪作徳赴建徳主簿¶
今日望春下送春還送行簿書湏著意家世有餘清瀟<md:KR4d0243_SBCK_008-12b>¶
<pb:KR4d0243_WYG_008-14a>
灑桐廬郡文章陸士衡(時陸務/觀為守)公餘定多暇無廢讀書¶
聲¶
　　南江酒家¶
南江舟檝飽經行橋外人家最可人賸種寒杉映脩竹¶
快沽村酒趂鮮鱗潮痕落草櫓聲動日脚銜山凉意新¶
酷愛老樟横卧處他時来此坐垂綸¶
　　宿登山¶
竹輿来訪小梅山山在空濛紫翠間嵐霧滿林朝漠漠
<pb:KR4d0243_WYG_008-14b>
溪聲和雨夜潺潺峯頭丹井隨潮信松下禪房舊祖闗<md:KR4d0243_SBCK_008-13a>¶誰是無生誰不死晨鐘未響夢先還¶
　　羣從泛湖次叔韶弟韻¶
倚遍瀛洲十二欄老蟾推出爛銀盤絶憐千頃波瀾闊¶
更覺滿身風露寒境勝能令詩興逸夜深自喜酒腸寛¶
離離掛影清如許莫惜終霄作意看¶
　　送陳君舉守桂陽¶
重尋漫壁認題名十五年來一夢驚誰料今朝携客至
<pb:KR4d0243_WYG_008-15a>
却成此地送君行桂陽卧治真談笑魯史遺編頼發明¶
文定南軒僊去後湖湘又得一先生<md:KR4d0243_SBCK_008-13b>¶　　永嘉天慶觀¶
斗口横安華蓋山茂林脩竹路灣環琳宫迥出滄瀛表¶
羽士如遊崑閬間東挹江山窮望眼西臨闤闠笑塵寰¶
自知去此無多日著意來尋一餉閒¶
　　次許深甫寄陳頤剛韻¶
博物曽經辨實沈論兵更覺用功深九閽未進六竒計
<pb:KR4d0243_WYG_008-15b>
萬卷空催一寸心流水髙山誰復㑹寒松春桞解相尋¶
如君豈是長貧者作計無令嵗月侵¶
前朝折㦸尚沙沈志士私憂意向深謀國未湏先問陳<md:KR4d0243_SBCK_008-14a>¶平戎要且務攻心衣冠舊老知誰在禾黍遺宫尚可尋¶
騎省再新人有望一言坐復故疆侵¶
　　勸農¶
一番好雨潤桑麻和氣歡聲十萬家太守勸農&KR0379;出郭¶
老農&KR0356;哺競隨車土膏澤澤地宜稻雲物陰陰天養花
<pb:KR4d0243_WYG_008-16a>
願得四方無旱潦盡教樂嵗似東嘉¶
　　書吳夢予古樂府後¶
古来樂府近來無筆力如君郤有餘日恐遺音亡正始¶
喜聞新作過黄初不誇藝苑徒工瑟應免侯門乆曵裾<md:KR4d0243_SBCK_008-14b>¶更向江西詩窟去他年時寄一行書¶
　　謝景英送鄭景元篇末見屬次韻¶
張羅清似翟公門門外都無野雀喧可但風流追鮑謝¶
直教髙論到羲軒絶憐父子為知己時把文章得細論
<pb:KR4d0243_WYG_008-16b>
箇裏是非何足較乍賢乍佞一王尊○(一本此首後尚/有一首云觸暑相)
(過憶去年汝南又¶得見先賢向来喬木今亡矣秪有靈/光尚巋然賸記暮年專一壑想聞髙咏和流泉兩公直)¶
(諒渾相似其末一句缺/¶載不可攷今附注于此)
　　喜雨次甄雲卿監簿韻¶
四郊苖槁勃然興頓覺歡聲滿郡城行且刈雲成嵗事<md:KR4d0243_SBCK_008-15a>¶敢因喜雨記亭名昔如魚在釡中活今見龍從地上行¶
憂國願豐同此樂讀君佳句欲風生¶
　　又次徐仲宗通判韻
<pb:KR4d0243_WYG_008-17a>
老龍破蟄斬幽闗亂滴天飄不復慳可但甘霖驅旱魃¶
自然凉氣滿人寰民心徒切焦熬甚神力毎勞指顧間¶
遥想清都應表賀紫宸軒陛曉催班¶
　　又次鄭性之縣尉韻¶
槁項疲農病夏畦喜聞烟雨四天垂旋尋秔稻供糜粥¶
驚見新香玉滿匙<md:KR4d0243_SBCK_008-15b>¶閔雨才寛又畏風從朝愁到夕陽舂誰教官到二千石¶
不學當年邴曼容
<pb:KR4d0243_WYG_008-17b>
幾番好雨應先占欣見堦庭綠草纎秋後陰晴猶未定¶
更看新月卧磨鎌¶
爰居集魯要先知飛雪侵春乆已疑慚愧風師幸安静¶
敢将虎口闘龍癡¶
　　游隱清¶
簿領叢中偷得閒輕輿相與出鄉闗亂流先已登孤嶼¶
采蕨還来上北山藤遶龜身増贔屭水涵虹影照孱顔<md:KR4d0243_SBCK_008-16a>¶老農擁道迎人笑今日使君来破慳
<pb:KR4d0243_WYG_008-18a>
瀑泉奔放石坡陀回首清游嵗幾何脚力不知前日健¶
詩盟還喜故人多滕王閣上無韓子逺景樓中欠老坡¶
不謂鄙言成宿䜟偶因晚泣得波波¶
窮冬吏鞅解紛纒重入兹山憶少年千里幸同豐嵗樂¶
三生曽結郡人緣幾番山色望空外今日水聲來耳邊¶
坐上何湏聼絲竹與君嘯詠和風前¶
　　富覧亭¶
城郭占佳勝眼髙貞白鼉霜天開浩蕩雲屋涌嵯峨四<md:KR4d0243_SBCK_008-16b>¶
<pb:KR4d0243_WYG_008-18b>
靣山總好東窻江最多脚跟盤巨石吞吐任風波¶
　　贈陳居靖道人¶
溈汭道人身御風棄家求静慕僊蹤僊都有石立天半¶
特立要當如此峯¶
　　雪中簡林景思劉振之¶
驟寒忽變雪花飛抱膝長吟况可知襥被可能來過我¶
忍寒相與話新詩¶
　　謝林景思和韻
<pb:KR4d0243_WYG_008-19a>
黄昏門外六花飛困倚胡牀醉不知凍合玉樓猶强項<md:KR4d0243_SBCK_008-17a>¶擁衾方詠雪巢詩¶
　　送趙子固吏部帥合肥¶
少年文價重神京游宦還聞政有聲南省但推韓吏部¶
北方猶問趙先生人傳殿上三千牘上喜胸中十萬兵¶
暫輟望郎分帥閫淮南草木更知名¶
老韓同傳我多慙意氣相傾自不凡憂患飽更俱白髪¶
班行獨立見青山羡君真有虎頭相顧我方為馬口銜
<pb:KR4d0243_WYG_008-19b>
同舍幾何俄話别可堪目力送風帆¶
襟帶長淮地望崇勲名當繼古英雄吳人止解依濡塢<md:KR4d0243_SBCK_008-17b>¶晋將才能過八公可但綏懐邊境静直湏經畧朔庭空¶
折衝不必居遐徼頗牧尤當在禁中¶
　　曲竹¶
放出一頭地出墻梢更新傍人為稱屈素志肯求伸苦¶
節變甘節曲身成直身青霄看直上莫忘手援人¶
　　寄題汪端明墳菴真如軒
<pb:KR4d0243_WYG_008-20a>
山藏佳處竹藏廬見説離家百里餘已矣空求真學士¶
傷哉閒殺老尚書後生自恨登門晚壯嵗寜忘跪履初¶
悵望九京郡可作此心徒切慕相如<md:KR4d0243_SBCK_008-18a>¶萬箇篔簹一草廬傷心埋壁十年餘革聲誰聼尚書履¶
金榜空懸少保書無復遺音追正始尚傳新作過黄初¶
真成一代風流盡歎息浮生信六如¶
　　題汪季路太傅所藏龍眠陽闗圖¶
離觴别泪為君傾行李匆匆欲問程不用陽闗尋舊曲
<pb:KR4d0243_WYG_008-20b>
圖中端有斷腸聲¶
畫出陽闗古别離蕭疎桞質不勝悲行人顧歎離人泣¶
桞下漁翁總不知¶
　　題陳簡齋寄夫人書<md:KR4d0243_SBCK_008-18b>¶行書滿紙遺君丈可見閨門敬若賔應與少丈能協趣¶
定因元亮遂忘貧¶
　　題韓氏所藏元祐選尚詔草¶
禁臠當年選尚初難兄辭寵意何如裕陵遺㫖知難改
<pb:KR4d0243_WYG_008-21a>
元祐湛㤙信有餘今日猶存卯君筆向来誰造粉昆書¶
韓門世寳宜無墜史有遺文尚取諸¶
　　秋日懐國仲觀¶
四明聳秀一溪流曽記經行十里秋行李今從何處住¶
宦游自笑幾時休兒時故舊今誰在老去光陰不借留<md:KR4d0243_SBCK_008-19a>¶贏得東歸訪邱壑約君同上釣魚舟¶
　　客省聼燕樂¶
曉入金門拜紫宸門前錯立士如雲未容宻侍君王晏
<pb:KR4d0243_WYG_008-21b>
秪許鈞天隔殿聞¶
　　次李季章監簿韻¶
跪履巽巗今幾年見君風度喜跫然長編固已翻青簡¶
老墨猶能寳漆烟游宦自欣天影近思家猶在夕陽邊¶
時從甥館追清賞賸寫新詩繼謫僊¶
　　賀雪八盤嶺上作<md:KR4d0243_SBCK_008-19b>¶平時卧雪似袁安誰肯凌晨犯苦寒百辟班中因族賀¶
八盤嶺上得遥看層層觀闕瓊樓聳納納乾坤玉宇寛
<pb:KR4d0243_WYG_008-22a>
悵望僊山何處是欲從此地徑驂鸞¶
　　送林子方吏部將漕江東¶
光堯三紀煥文章寳閣岧嶤謹祕藏寓直到君才第四¶
皇華禮樂逺増光¶
望郎三度到長安垂上青雲作好官暫向江東一澄按¶
却歸徑著侍臣冠¶
自説嵇康七不堪上教持節向江南江南父老應相賀<md:KR4d0243_SBCK_008-20a>¶見説清明似晦菴
<pb:KR4d0243_WYG_008-22b>
殿廬官燭對風簾郎舍修篁共一簷别日苦多良晤少¶
掺袪不耐雨纎纎¶
　　子方移守四明見于浙江亭¶
春初送别欠詩篇嵗晚還欣受一廛都騎始聞臨浙水¶
先聲乆已讋鄞川里人見説俱延頸海嶠從今定息肩¶
夜夜故山頻入夢為君端欲買歸船¶
　　寄題蜀李氏義槩堂(君亮著/¶作之祖)
養氣非為侠輕財弗市恩仁聲髙月旦義槩徹天閽稱<md:KR4d0243_SBCK_008-20b>¶
<pb:KR4d0243_WYG_008-23a>
美推賢嗣揚名有順孫活人幾百萬何止駟容門¶
　　送衛清叔著作提舉淮東¶
漢庭早已冠羣僊闊歩登瀛最少年竊歎豈惟年叵及¶
人門才業總翹然¶
通㤗牢盆亘海濵宅家專欲用儒臣淮南草木生顔色¶
又見龍頭第一人¶
虎榜先登到鳯池前良多以十年期雖知勇退急流去¶
壯嵗功名㑹及時
<pb:KR4d0243_WYG_008-23b>
羡君持節拜庭闈未老雙親看綵衣若過葢公煩問信<md:KR4d0243_SBCK_008-21a>¶坐曹日念舊游稀(外府舊為敕局/¶衛乃葢侍郎壻)
屢從樽酒接從容叔寳風姿照座中他日相逢年益老¶
棊壇尚可角雌雄¶
　　送黄景聲秘丞提舉浙西¶
江夏無雙第一人清明乆矣動簪紳心平氣勁無偏黨¶
好在皇朝作争臣¶
宅家親擢得真才柏府蘭堂更外臺未問遄驅向溝壑
<pb:KR4d0243_WYG_008-24a>
半途應有詔書催¶
從来軒冕一毫輕朝蹟初收去玉京打破畫瓶無個事<md:KR4d0243_SBCK_008-21b>¶不妨游戲繡衣行¶
論詩纔了便談禪鄙吝氷消更豁然稽首心空先及第¶
敢將癸未論同年¶
玉節光華照日曦揚清激濁正當時阿連幸出百僚底¶
正恐翁歸不受私¶
　　雪中迎駕
<pb:KR4d0243_WYG_008-24b>
都人乆不望威顔驚喜鳴鞘風雪間萬井歡聲迎曉仗¶
九天和氣下人寰龍樓笑啟瑶池晏鵷序欣趨玉笋班¶
道上峰頭皆見日絶勝銜燭照崑山<md:KR4d0243_SBCK_008-22a>¶　　題尤延之給事所藏葛僊翁徙居圖¶
莫言家具少于車藥褁衣囊自有餘老婦親携三稚子¶
僊翁獨玩一篇書羊牛相與趨新築雞犬無因戀故廬¶
到處山頭有丹井不知如此幾遷居¶
　　又題楊妃上馬圖
<pb:KR4d0243_WYG_008-25a>
金鞍欲上故徐徐想見華清被寵初後日延秋門下路¶
不應有暇作踟蹰¶
　　題老融歸牛圖¶
薄宦六年辭故山故山秪在夢魂間簪紳何苦自纒縛<md:KR4d0243_SBCK_008-22b>¶却羡歸牛自在間¶
　　天竺禱晴¶
早奉天香禱白衣遲明宿霧故凄迷忽驚紅日穿林薄¶
無數碧山明澗溪上竺寺連中竺寺蘇公堤映白公堤
<pb:KR4d0243_WYG_008-25b>
湖光一碧幾千頃賸捲荷香送馬蹄¶
　　具美堂¶
明光殿裏早催班亭午天街從駕還已聼歡聲傳市井¶
更看喜氣滿湖山聨鑣逺去閒尋勝爛醉歸來夜叩闗¶
但願兩宫千萬夀退公時得過雲間<md:KR4d0243_SBCK_008-23a>¶　　水月園¶
具美盃殘意未休相将重上望湖樓樓臺忽已居平地¶
風月何曾識舊游更挈酒樽過水月坐増詩興滿滄洲
<pb:KR4d0243_WYG_008-26a>
春風共約新橋畔遥拜雙龍萬斛舟¶
　　三月九日從駕¶
昨日為親夀今朝從駕行君親俱有喜家國共増榮淑¶
氣浮黄屋歡聲動玉京人心真易感翻手作昇平¶
　　湖山次袁起巗安撫韻¶
同年紫陌再尋春力主斯盟頼尹京山外斜陽湖外雪<md:KR4d0243_SBCK_008-23b>¶夜來陰靄曉来晴平波灔灔新添緑凍木欣欣欲向榮¶
此日此身清潔甚軟紅何苦太忙生
<pb:KR4d0243_WYG_008-26b>
　
　
　
　
　
　
　
　攻媿集巻八
