# -*- mode: mandoku-view -*-
#+TITLE: 攻媿集
#+DATE: 2015-09-23 10:23:12
#+PROPERTY: LASTPB  <md:KR4d0243_SBCK_040-1a>
#+PROPERTY: JUAN 42

<md:KR4d0243_SBCK_041-25b>¶
<md:KR4d0243_SBCK_042-1a>¶
<pb:KR4d0243_WYG_042-1a>
欽定四庫全書
　攻媿集卷四十二¶
　　　　　　　　　　　　　宋　樓鑰　撰¶
　内制¶
　　擬進郊祀御札(紹熙五年也郊是年七月光宗禪/¶位寧宗未嘗  祀篇中有寖厯六)
　　(年云云盖在光宗未禪/位時豫擬而事不果行)¶
朕祇膺慈訓嗣守洪圖仰天地之儲休以綏四海賴祖¶
宗之垂裕寖厯六年欲涓長至之辰載舉親郊之禮膏
<pb:KR4d0243_WYG_042-1b>
澤可占于農扈信盟乆締于鄰歡汔可小康敢忘昭報¶
率由舊典無事虛文上萬夀于重親式嚴孝治均蕃釐<md:KR4d0243_SBCK_042-1b>¶于兆姓匪鄉朕躬按令甲以陳儀體先庚而申命朕以¶
今年十一月祇事于南郊播告中外之臣咸謹駿奔之¶
職其飭爾事毋愆于儀故兹札示想宜知悉¶
　　擬立皇子喜王皇太子制¶
朕祇若大猷紹休列聖念承祧之重允屬元良惟主器¶
之嚴莫如長子仰稽古制詳攷舊章匪予一人之私繄
<pb:KR4d0243_WYG_042-2a>
爾四海之望誕揚明綍敷告天廷皇子具位某夙禀謙¶
恭動循儀法生長帝王之胄周旋詩禮之經迨予纘承¶
勉爾諭教宏開邸第寵之茅土之封妙選英賢為之羽<md:KR4d0243_SBCK_042-2a>¶翼之助而能服勤講貫尚論古先閲義理以滋多屏驕¶
奢而不顧朕惟儲貳不可以曠位國本宜先于正名其¶
從朱邸之尊入䖏青宫之重於戲立嫡以長所以綿宗¶
社之休為下得人所以係臣民之望¶
　　擬進登極赦文(紹熈五年/七月五日)
<pb:KR4d0243_WYG_042-2b>
朕共為子職日守宗藩烈祖上賔曽未釋服聖父違豫¶
㡬不勝喪屬上意之倦勤屢思退託䝉太皇之出令遽¶
命纂承眇兹沖人膺此大器驚惶失次涕泣固辭謂二¶
百年社稷之傳豈容執遜惟億兆人謳歌之戴乆已屬<md:KR4d0243_SBCK_042-2b>¶心仰有體于慈謨俯難違于衆志祇承丕祚以撫萬方¶
自維寡昧之資深思付託之重祈天永命用綿龜鼎之¶
休發政施仁首播風雷之號可大赦天下(云云/)於戲奉¶
三無以勞天下敢懐以位為樂之心歛五福而錫庶民
<pb:KR4d0243_WYG_042-3a>
盍布與物惟新之澤罔閒遐邇之衆咸瞻曠蕩之恩¶
　　季秋滛雨震電罪已責躬詔(紹熈五/年十月)¶
朕臨御以来三閲月矣廼者洚水為災畿甸尤甚悉意¶
賑撫未知攸濟而又隂氣為沴天作滛雨繼之震電信¶
宿猶未已也時維季秋實已孟冬兹豈其時耶變不虛<md:KR4d0243_SBCK_042-3a>¶致朕甚懼焉豈朕之徳薄不足以承祖宗之休烈抑眇¶
躬有過朝政或闕而致然歟雲漢之詩遇災而懼終篇¶
惟及靡神不舉靡愛斯牲等語葢言如此而天災¶之見
<pb:KR4d0243_WYG_042-3b>
罪必在我側身修行之誠見于言外此朕之所當勉也¶
朕欲應天以實而方執夀皇之喪避殿撤樂皆無以自¶
見惟是罪已責躬其曷敢後布告中外使知朕恐懼修¶
省之意¶
　　孝宗祔廟徳音(紹熈五年/十二月)¶
朕躬繩祖武日懋孝思萬邦之君允有貽孫之典七月<md:KR4d0243_SBCK_042-3b>¶而𦵏適當同軌之期悵莫報于皇慈惟謹襄于大事卜¶
夏禹廵狩之地近高廟衣冠之藏載謀載惟既營神域
<pb:KR4d0243_WYG_042-4a>
必誠必信已窆靈輿迓吉仗以言旋肅太官而班祔縟¶
儀云備舊制可稽固已遵三年之通喪體累朝之儉徳¶
蠲除浮費戒節虛文然念遺誥初頒都下有奔號之擾¶
因山之際國人多供億之勤未免煩㑹稽之徒宜特肆¶
櫟陽之赦神祇效順咸議恩封官吏宣勞均行賞賚寛¶
井里之賦調清囹圄之縲囚庸推澤物之仁用繼憂民¶
之志於戲蒼梧不返人心惟慕于重華温洛未歸陵邑<md:KR4d0243_SBCK_042-4a>¶尚安于永阜咨爾有衆服予異恩
<pb:KR4d0243_WYG_042-4b>
　　改嘉定元年詔¶
朕嗣承大統勤撫庶邦更星紀之一周見厯元之三易¶
頻年相繼寰宇多虞邊釁遽開顧生靈之何罪蟲蝗為¶
孽與旱潦以相仍皆權臣誤國之致斯在菲質應天之¶
敢慢方今典刑已正綱紀益張乃因正月之和適際三¶
陽之泰誕揚大號亶告多方取啇宗嘉靖之言暨周王¶
耆定之義用光嗣嵗式迓休祥庶㡬叶氣之薰太平可¶
望行見萬民之集得所為期衍丕祚于無疆與斯人而<md:KR4d0243_SBCK_042-4b>¶
<pb:KR4d0243_WYG_042-5a>
更始其以明年為嘉定元年¶
　　戒飭貪吏詔(嘉定元年三/¶月十四日)
朕臨御以来仰遵累朝恭儉之規菲食卑宫靡敢怠遑¶
庶㡬躬行以移風俗而志勤道逺觀感未孚况以姦倖¶
㺯權故相同惡上下交利賄賂公行贓吏債帥益無忌¶
憚監司為吾澄按之官郡守受吾民社之寄至相倣傚¶
貪婪無厭反恃苞苴狼籍已甚席卷帑藏或盈鉅萬郡¶
縣經費秏蠧㡬盡軍民衣食椎剝無餘積敝有年雖悔
<pb:KR4d0243_WYG_042-5b>
何及大臣簠簋不飭殆弗容遷就而為之諱也朕方厲<md:KR4d0243_SBCK_042-5a>¶精庶政與民更始申加訓飭以警有位繼自今各務精¶
白一心以承至意其有並緣公家以濟其私尚為故態¶
必罰無赦至如互送無藝屢形切責遐方循習曽不少¶
悛並當禁戢或徹聴聞攷驗有迹皆以贓坐嗚呼咎莫¶
追于既往法欲勵于將来宜存素絲之風毋蹈覆車之¶
轍使人知自愛罔或敢干冀民力之少蘇期士風之益¶
媺朕意厚矣尚其戒哉
<pb:KR4d0243_WYG_042-6a>
　　戒飭四川將士詔(嘉定元年/四月九日)¶
朕端居法宫慨念蜀道敢泄邇而忘逺庶一視以同仁<md:KR4d0243_SBCK_042-5b>¶自叛將之既誅與斯人而更始已講休兵之䇿冀臻徹¶
戍之期惟是師徒屢更征役暴露乆矣夙宵惕焉毎咨¶
督餉之臣仍飭列屯之師究心調度加意撫循然而養¶
兵于無事之時在國家而靡吝効命于多虞之日乃吏¶
士之當為儻饋運之或愆及勤勞之弗恤罔孚朕志豈¶
逭官常凡爾在行亦宜深體其有狃于姑息不知律紀
<pb:KR4d0243_WYG_042-6b>
之遵妄肆讙譁㡬失等威之辨流傳易惑闗繋匪輕爰¶
頒一札十行之書用嚴三令五申之制各思戒儆毋抵¶
憲章<md:KR4d0243_SBCK_042-6a>¶　　閔雨求言詔(嘉定元年閠四/¶月二十六日)
朕惟祖宗傳祚之重祇懼靡遑而自去嵗以来蝗蝻為¶
災冬既無雪春又不雨以至于今陂澤揚塵種未入土¶
夏且半矣祈禬不應間有霡霂未能通濟天災流行固¶
亦有之在于今兹闗繋實重邊鄙甫定流徙未復漕運
<pb:KR4d0243_WYG_042-7a>
不至糴價日増苟失嵗事何以保邦朕于宫中齋心致¶
禱又將躬謁于靈神且飭臣鄰廣求民瘼六官帥漕各¶
令條具可以慰安人心消弭天變者矣載惟雲漢之詩¶
靡神不舉靡愛斯牲祈年孔夙方社不莫祈于天以及<md:KR4d0243_SBCK_042-6b>¶父母先祖不見責躬之言葢宣王謂周家祈禳之典既¶
已備舉而旱既太甚是必在我有以得罪于天其遇災¶
而懼側身修身之意藹然見于言外朕心慕焉固知大¶
軍之後必有凶年不敢以此自解也傳不云乎屋漏在
<pb:KR4d0243_WYG_042-7b>
上知之在下人苦不能自知其播告中外凡朕躬之不¶
逮朝政之缺失與夫田里愁嘆之由軍民疾苦之狀盡¶
言無隐朕将採而用之庶㡬以實應天冀消災沴以迄¶
康年無小無大惟既乃心稱朕意焉¶
　　右丞相錢象祖等以旱蝗星變待罪不允詔<md:KR4d0243_SBCK_042-7a>¶朕臨御寖乆兢惕靡寧更化以来厲精深切雖邊鄙有¶
息肩之日而民生當望嵗之時旱魃為災飛蝗肆孽方¶
陽光之煜畫見太白之争輝豈天道之難知實朕躬之
<pb:KR4d0243_WYG_042-8a>
自致無所歸咎惟知反身尚虞抑塞之未伸正欲交修¶
于不逮騰章来上憂國良深有何愆尤而欲引去退惟¶
涼徳詎可不移于大臣所冀同心庶以靈承于上帝尚¶
安厥位益逺乃猷¶
　　趙彦逾再上劄子辭免端明殿學士并執政恩數¶
　　不允詔<md:KR4d0243_SBCK_042-7b>¶卿以起部太常伯領䄂從班主耳忘身預陪國論金陵¶
吾之北門固以謀帥為重文明之峻職政府之異數所
<pb:KR4d0243_WYG_042-8b>
以寵卿之行今欲辭二者而之鎮顧豈若留卿以自近¶
乎朕慮之甚審乆而後發不應至此乃復反汗無以多¶
言為也¶
　　新除安徳崇信軍節度使伯圭辭免不允詔¶
朕肇禋重屋懼弗克堪贊予盛儀賴我宗老首頒祭澤¶
無加于達尊者乃因舊鎮益以漢東之大國備三公之¶
典䇿兼兩鎮之節旄先正以為異數非如卿者其孰能<md:KR4d0243_SBCK_042-8a>¶當之何用撝謙以避斯寵
<pb:KR4d0243_WYG_042-9a>
　　新除少傅周必大辭免不允詔¶
卿三朝元老身佩安危退處東山直欲棄置人間事顧¶
豈以爵秩為心哉朕初臨御注想不忘下詔乞言疏恩¶
進律亦可以見朕意矣覃霈之頒無逺弗届安有達尊¶
如卿而可但已保傳一間不必固辭遜草甚力非朕所¶
望¶
　　趙汝愚再辭免提舉編修國朝㑹要不允詔¶
卿進専國秉總領衆職無所不就固無待于兼官也國<md:KR4d0243_SBCK_042-8b>¶
<pb:KR4d0243_WYG_042-9b>
家以史事為重故必擇其尢重者屬之上相疊畀三組¶
既已再命而又欲辭其一何耶㑹要之書故實所萃諸¶
儒載筆坐總宏摹兼人之才豈復憚此其祇成渙以訖¶
奏篇¶
　　吏部尚書鄭僑辭免兼實録院修撰不允詔¶
髙宗中興臨御三紀一代之史簡冊挐䌓設官累年汗¶
青無日朕既命大臣為之典領思得鴻儒耆徳為諸儒¶
倡卿自陪都還朝表儀從班論撰之重非卿誰屬矧惟
<pb:KR4d0243_WYG_042-10a>
舊物不待疇咨趣上奏篇毋勞謙避<md:KR4d0243_SBCK_042-9a>¶　　吏部侍郎彭龜年辭免兼侍讀詔¶
朕開邇英之閣瞻無逸之圖上慕唐虞近法祖宗正有¶
賴于啓沃之助卿以舊學之臣勸講多益升之進讀亦¶
惟序遷朕方汲汲于舊卿欲濟濟相遜固經帷之美事¶
也然雖有徳齒之尊不曰朝廷莫如爵乎其毋固辭徒¶
稽朕命¶
　　王藺再辭免知潭州不允不得再有陳請詔
<pb:KR4d0243_WYG_042-10b>
惟有周之盛時以分陕為重任故煩舊弼往鎮邊陲升¶
秘殿之隆名易昭潭之巨屏輿言允協憂顧滋寛胡為<md:KR4d0243_SBCK_042-9b>¶再辭至勤三命粤漢詔流行之既久諒楚人徯望之已¶
深倚聞叱馭之行毋執循墻之避¶
　　新除四川安撫制置使趙彦逾辭免不允詔¶
蜀道險逺人所憚入一之為甚其可再乎然朝廷為官¶
擇人不免于推轂以遣忠臣忘身徇國豈難于叱馭而¶
行昔趙抃以匹馬入蜀為政簡易及其再命神宗諭之
<pb:KR4d0243_WYG_042-11a>
曰近嵗無自政府復往者卿能為我行乎抃曰陛下有¶
言即法也顧豈有例哉今朕知卿清節著于蜀遂用熈¶
寧故事卿能體抃之忠其得辭行乎<md:KR4d0243_SBCK_042-10a>¶　　新知鄂州吴琚辭免不允詔¶
卿奮自戚閈被服儒雅雖齋壇授鉞棘位通班人終以¶
用未盡其才為言矧襄漢上㳺嘗騰善最武昌重地宜¶
分顧憂何必固辭亟其祇命¶
　　趙彦逾再辭免新除端明殿學士中大夫四川安
<pb:KR4d0243_WYG_042-11b>
　　撫制置使兼知成都府不允不得再有陳請詔¶
蜀道天下之極險也然以為難則難于上青天以為易¶
則易于履平地是在人爾卿嘗總軍餉度厯五十餘州¶
公㢘明恕蜀人誦之兹庸命以制閫之寄蜀父老聞卿<md:KR4d0243_SBCK_042-10b>¶之来必有不待教而孚者矧視儀政地位望愈隆尤足¶
以示朕不忘逺之意謀帥之重盖無以易卿者矣¶
　　趙汝愚辭免大禮加食邑實封不允詔¶
朕祇事總章懼弗克堪卿以端揆實専使領天地並貺
<pb:KR4d0243_WYG_042-12a>
神明顧歆熈事備成顯相之力也賦以多邑具有故實¶
既免告廷之禮何事循墻之避¶
　　新除刑部侍郎梁總辭免不允詔¶
卿少習憲章厯觀棘寺為郎為卿皆以此選正以明練¶
吏事心計有餘遂持使節遂董軍餉擢貳民曹俱&KR0197;稱<md:KR4d0243_SBCK_042-11a>¶職若今秋官虛員舍卿尚誰屬耶明允篤誠若自道¶
萬里使使還徑俾為真僉曰汝諧何辭之有¶
　　吴琚再辭免不允不得再有陳請詔
<pb:KR4d0243_WYG_042-12b>
朕立賢無方惟才是用亦不必曰右賢而左戚也爾嘗¶
主漕計總軍餉出帥襄陽皆有治狀可紀而強仕之餘¶
使之奉祠燕處可乎鄂渚兵民雜居號稱難治正倚才¶
刃勿復謙辭¶
　　王藺辭免覃恩轉一官不允詔¶
朕嗣位云初覃霈四方小大之臣罔不均被卿以元樞<md:KR4d0243_SBCK_042-11b>¶舊徳出鎮雄藩序進一階亦惟彛典忽披遜牘殊咈眷¶
懐其服恩光毋留朕命
<pb:KR4d0243_WYG_042-13a>
　　周必大再辭免少傳不允不得再有陳請詔¶
朕勉紹丕圖方修初政首推霈澤溥及羣工惟予元老¶
之賢宜陟孤卿之秩偃息而藩魏室何必在廷寅亮而¶
命周官是為進律載披来奏殊咈眷懐卑于公尊于卿¶
亦惟均耳一而俯再而傴何以多為兹繫具瞻毋庸固¶避¶
　　梁總辭免奉使回程時轉一官不允詔<md:KR4d0243_SBCK_042-12a>¶卿輟自從班逺使鄰國服勞已甚成禮而還序進文
階¶厥有舊典往祇渙命何事謙辭
<pb:KR4d0243_WYG_042-13b>
　　知明州何澹辭免曽任藩邸講官轉一官不允詔¶
卿頃以儒英授經于朕逮予嗣服眷注不忘求之近比¶
當進兩秩舊僚遜避俯徇其請在卿又何辭焉宜遂欽¶
承毋至于再¶
　　知泰州韓同卿辭免改授正任觀察使在京宫觀¶
　　不允詔¶
朕勉承丕祚肇正中宫爾為后父之親召自淮壖之守<md:KR4d0243_SBCK_042-12b>¶眷惟相種本出儒門屬王姬下嫁之恩致武爵流傳之
<pb:KR4d0243_WYG_042-14a>
衆兹優戚閈超授亷車俾仍奉于内祠葢一遵于故典¶
是為允惬其又奚辭¶
　　賜觀文殿學士致仕李彦穎銀合茶藥詔¶
朕祇紹丕圖緬懐故老卿前朝舊弼佑我烈祖遺榮告¶
歸世推典型比進嘉言尢見忠藎一水間之日勞注想¶
爰頒飲劑以實寳奩問勞有加將予至意¶
　　賜龍圖閣學士致仕程大昌張大經敷文閣直學¶
　　士致仕汪大猷顯謨閣待制致仕程叔達寳文閣<md:KR4d0243_SBCK_042-13a>¶
<pb:KR4d0243_WYG_042-14b>
　　待制致仕沈樞敷文閣待制致仕李昌圖銀合茶¶
　　藥詔¶
朕寤寐賢俊懐思老成卿頃侍孝宗夙著聲望引經告¶
老(張大經改/垂車告老)世推典型逮予纂承渇于一見爰加問勞¶
仍有匪頒體予至懐無忘忠告¶
　　資政殿大學士黄洽辭免覃恩轉一官不允詔¶
朕踐阼云初訪予落止緬懐舊弼嘗下求言之詔矣乃¶
因覃霈俾進文階國有彛章非有私于卿也其服訓詞
<pb:KR4d0243_WYG_042-15a>
毋煩多避<md:KR4d0243_SBCK_042-13b>¶　　周必大再辭免少傳不允不得再有陳請詔¶
朕嗣膺洪祚注想宗工比升孤棘之班實霈蓼蕭之澤¶
雖云恩厚非曰予私凡卿之言近已行于一二顧朕所¶
與辭何至于再三若夫貤爵之科尢匪尊賢之意尚承¶
眷渥毋事勞謙¶
　　殿前都指揮使郭杲辭免修葢大内福寧殿等特¶
　　轉一官減三年磨勘回授不允詔
<pb:KR4d0243_WYG_042-15b>
朕俯徇羣臣之請歸安廣内之宫顧棟宇之崇成命工¶
徒之勞止卿親臨鼛鼓祗事殿巖訖役云初懋官可後<md:KR4d0243_SBCK_042-14a>¶既有貤恩之命毋煩避寵之詞¶
　　知樞宻院事陳騤乞歸休不允詔¶
卿儒學老成有大臣體肆朕纂服方原倚毗何為露章¶
遽祈間退謀猷克壯神明未衰其謹輔予無事力請¶
　　新除知樞宻院事余端禮辭免不允詔¶
朕惟宥廷之任事體至嚴非長材不可以濟時非壯猶
<pb:KR4d0243_WYG_042-16a>
不可以經逺卿兼資文武乆贊樞機輔政以来輸忠無¶
隐輟自中臺之貳進専西府之權蔽自朕心益隆兵本¶
是為妙選非以叙遷公論具孚遜章可略<md:KR4d0243_SBCK_042-14b>¶　　新除參知政事京鏜辭免不允詔¶
卿以通敏宏達之才受知烈祖擢之法從付以全蜀太¶
上召還文昌有意大用肆朕纂服登貳西樞闗決籌帷¶
動稱朕意是用進參機政以究經綸之藴鎮浮應變卿¶
所優為眷倚方深毋庸多遜
<pb:KR4d0243_WYG_042-16b>
　　新除同知樞宻院事鄭僑辭免不允詔¶
卿乆儀禁路人望最髙垂上政途詳試帥閫天官之長¶
至勤三入西樞為貳蓋已晚矣朕訪落求助二三大臣¶
是託以卿宏才素藴練達國體急于登用以冀治功其<md:KR4d0243_SBCK_042-15a>¶祇成命以圖回本兵之務勿以謙避為煩也¶
　　正議大夫陳騤辭免除職與郡不允詔¶
朕惟釋政機而均逸者大臣全進退之宜畀華職以示¶
寵者累朝篤始終之眷矧惟耆哲朕所倚毗専西樞本
<pb:KR4d0243_WYG_042-17a>
兵之權兼東府基命之地俯徇忱請暫分外藩恩禮加¶
優典章可攷少須除命何用謙辭¶
　　王藺再辭免覃恩轉一官不允不得再有陳請詔¶
朕勉承基緒猶懼弗堪實賴臣鄰相與協濟不有近輔¶
孰為之贊襄不有价藩孰為之屏翰霈恩所逮中外惟<md:KR4d0243_SBCK_042-15b>¶均矧如舊弼之賢方倚上㳺之重需章洊至渙號難回¶
其遂欽承毋為固避¶
　　御史中丞謝深甫辭免兼侍讀不允詔
<pb:KR4d0243_WYG_042-17b>
進讀雲門自昔髙選肆朕纂承之始首務詳延妙擇法¶
從之賢不以輕畀以卿器資端亮學問淹該議論正平¶
實長風憲俾侍經幄士莫之先胡為引辭尚留朕命令¶
行弗反倚聴嘉猷¶
　　新除資政殿大學士陳騤辭免不允詔¶
卿器資剛毅經術該通乆任事樞臨機輙斷力祈閒退<md:KR4d0243_SBCK_042-16a>¶善始以終况辭藩屏之除願處祠庭之佚由衷有請反¶
汗無嫌若規殿之隆名乃大臣之彛典再披遜牘殊咈
<pb:KR4d0243_WYG_042-18a>
眷懐用榮買臣衣錦之歸毋作考父循墻之避<md:KR4d0243_SBCK_042-16b>¶　
　
　
　
　
　
　
<pb:KR4d0243_WYG_042-18b>
　
　
　
　
　
　
　
　攻媿集巻四十二
