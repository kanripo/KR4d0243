# -*- mode: mandoku-view; -*-
#+TITLE: 攻媿集
#+DATE: 2015-09-11 12:36:42.871303
#+PROPERTY: ID KR4d0243
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0272-001攻媿集-卷第一.
<pb:KR4d0243_SBCK_001-1a>¶
攻媿集卷一¶
　　　　　宋　樓　鑰　撰¶
　古體詩¶
　　攻媿齋¶
　　　余以攻媿名齋俞致翁惠書謂若無媿可攻者¶
　　　讀之悚然不敢當以詩謝之¶
聖賢不得見道散固巳久學者多自賢鮮肯事師友顚¶
冥聲利中悔吝皆自取動言無媿怍未知果然否寡過¶
云未能先聖欣善誘凜凜孟氏言幾希異禽獸參乎病¶
<pb:KR4d0243_SBCK_001-1b>¶
知免遂使啓足手寧知起易簀又在此段後吾儕況小¶
人氣質素凡陋以其所以養孝道亦何有勉前類水馬¶
立處秖如舊倘復不自力其末當愈謬毎思攻所媿扁¶
牓銘座右三誦故人書慙汗幾欲溜夫豈爲戲言知君¶
于我厚因之更加警補過尚无咎¶
　　謝湖山居士示和陶詩(吳給事芾)¶
淵明千載人風節仰孤峭豈惟辭督郵蓮社不得召書¶
不求甚解眼髙得&KR0007;要詩亦本無意但寫胸中妙齊梁¶
紛衆作嘈雜春禽叫稚子候簷隙文通劇捜紹矯矯玉¶
<pb:KR4d0243_SBCK_001-2a>¶
局翁尙友謝浮漂飽喫惠州飯追和欲同調湖山老居¶
士宏才蓋廊廟出入官五紀懷歸自年少屢賡歸來詞¶
吾行有先兆老龍臥林壑年髙德彌劭向來批勅手甘¶
心事耕釣築室據仙居泉石造深奥亭榭望堂皇蓬萊¶
對圓嶠涉園日成趣遇客酒頻釂巖巖鸞鶴姿炯炯雙¶
眸瞭墮體黜聰明坐忘樂遺照西疇時告春東臯快舒¶
嘯襟期古暗合此事不容詔盡和靖節詩筆走追風驃¶
又如裴旻劍騰空徑投鞘人生嗜欲深山林不供燒何¶
當從公游翛然寧荷蓧小子敢言詩未免事華彯西施¶
<pb:KR4d0243_SBCK_001-2b>¶
難效顰邯鄲恐貽笑思欲焚舊藁世味輕咀嚼稍尋韋¶
蘇州旁引孟貞曜絶去翰墨畦毋鑿渾沌竅尙或庻幾¶
焉未暇期速肖¶
　　送袁和叔尉江陰¶
澄江少日曾經行髙城傍有長江橫君山特立江之汀¶
下瞰淮甸一堂平中港引潮深無聲萬頃灌注滋農耕¶
戰國今幾二千齡黃歇此地猶垂名舊以邑屬南蘭陵¶
疲于奔命吏失寧今焉裂地爲專城獨當一面行雙旌¶
井市雖小民厚生四十萬緡輸賦征舶商輻凑衆貨贏¶
<pb:KR4d0243_SBCK_001-3a>¶
牒訴簡省官曹淸一邑&KR0018;郭相依憑守宰同僚齊弟兄¶
脈絡貫通易盡情尉職無卑近編氓坐閱是否真權衡¶
傍郡孔道困將迎我乃靜趣如郊坰安輿並行人子榮¶
況有海錯供庖烹河肫鰣&KR1693;鮮不鯹車螯蛤蟹均藜羮¶
夫君傳家有典刑父子知己人一經詩書滿門不慙&KR0056;¶
豈羨漢士黃金籯薦口久巳徹帝京九萬自此開鵬程¶
平生寒牕照短檠興亡千古無遁形妙年射策當彤庭¶
歸領後生爲主盟友朋講習誠專精世故多端須飽更¶
京口&KR0033;下連滄溟官府闊稀行旅驚邊頭久無夕烽青¶
<pb:KR4d0243_SBCK_001-3b>¶
要在彈壓潢池兵簿書期㑹勤經營人物酬應審重輕¶
一言行之可終身謹毋失己毋失人贈人以言豈吾能¶
頗嘗于此三折肱舉以送君君試聽¶
　　登育王山望海亭¶
瘦藤拄破山頭雲山蹊盡處開危亭平田萬頃際大海¶
海無所際空冥冥乾端坤倪悉呈露飛帆去鳥無遺形¶
蓬萊去人似不遠指㸃水上三山青褰裳濡足恐未免¶
倘有飈馭吾當乘是中始覺宇宙大眼力雖窮了無礙¶
雲夢八九不足吞囘視塵寰一何隘曾聞芥子納須彌¶
<pb:KR4d0243_SBCK_001-4a>¶
漫說草菴舍法界看我振衣千仞岡笑把毫端捲烟海¶
　　林景思雪巢¶
四時不皆雪陸居本非巢高人興寄遠表此一把茅吾¶
非二祖可夜立寒齊腰吾非鳥窠師結廬寘樹梢白日¶
照我心不以見睍消兩腳踏實地風雨無漂搖作詩窮¶
益工寒瘦逼島郊落筆句驚人不復尋推敲客至不問¶
誰淡若君子交&KR0033;氣干霄上下視鄙斗筲富貴頃刻花¶
疇能等幻泡附離如幕燕自謂漆與膠先生閱世熟兀¶
坐山城坳春陽會有時豈曰終繫匏錫山寄雄文凜然¶
<pb:KR4d0243_SBCK_001-4b>¶
豎髮毛我非敢言詩爲君聊解嘲¶
　　題龍眠畫騎射抱毬戲¶
綠楊幾枝插平沙柔梢裊裊隨風斜紅綃去地不及尺¶
錦袍壯士斫鬃射橫磨箭鋒滿分靶一箭正截紅綃下¶
前騎長纓抱繡毬後騎射中如星流繡毬飛䃂最難射¶
十中三四稱爲優元豐策士集英殿金門應奉人方倦¶
日長因過衞士班飛騎如雲人馬健駕幸寳津知有日¶
窮景馳驅欣縱觀龍眠胸中空萬馬駭目洞心千百變¶
追圖大槩寫當時至今想象如親見靜中似有叱咤聲¶
<pb:KR4d0243_SBCK_001-5a>¶
墨淡猶疑錦繡昡閒牕撫卷三太息五紀胡塵暗畿甸¶
安得士馬有如此長驅爲決單于戰¶
　　題羅春伯所藏修禊圖序¶
東遊登㑹稽秖見蘭亭不見碑北過中山府欲訪此碑¶
不知處間從故家看墨本如此二者絶難遇曾經耶律¶
氈裹去至今薊北猶知慕時將一二餽北使持歸往往¶
快先覩未知玉石眞在否要比江南終近古他日縛取¶
呼韓作編戸勒銘歸來過定武只問君王乞此碑打向¶
人間莫論數¶
<pb:KR4d0243_SBCK_001-5b>¶
　　題孟東野聽琴圖因次其韻¶
誰歟住前溪夜深以琴鳴天高顥氣肅月斜映疎星橡¶
林助蕭瑟泉聲激琮琤彈者人定佳能使東野聽束帶¶
不立朝遥夜甘空庭龍眠發妙思神交窮杳冥不見彈¶
琴人畫出琴外聲郊寒凜如對作詩太瘦生恨不從之¶
遊撫卷空含情¶
　　壽安撫伯父¶
東樓德澤流無窮我公挺生慶所鍾瓊枝玉樹瑩精彩¶
迥然不墮風塵中少年慷&KR0099;吐虹氣文彩元不減儕輩¶
<pb:KR4d0243_SBCK_001-6a>¶
胸中妙蘊經綸才剸劇裁繁特餘事曽從蓮幕試牛刀¶
舉城但識劉功曹瀾翻薦口動天聽一語便逾華袞襃¶
上方欲革嶺南弊柬才果得吳刺史不妨一勺飲貪泉¶
淸德泠泠今可紀憑軾雍容安七閩列郡合詞稱得人¶
從兹十載秉麾節坐令萬里囘陽春洞庭風月瀟湘雨¶
君王無復憂南顧抗章乞得半生閒遙指山家賦歸去¶
廟堂未肯閒宏材大開東閣需公來朝隨召節赴天闕¶
夜馳使馹歸長淮廣陵臥治要汲&KR0033;金節熒煌照熊軾¶
底用腰纒十萬錢且看身享二千石忽思鱸膾寒菰羮¶
<pb:KR4d0243_SBCK_001-6b>¶
拂衣欲遂鄕關情視去西陽如脫屣意色蕭然同鬭生¶
畫船重汎西湖上水光山色都無恙主人管領東風囘¶
故園桃李倍淸爽六鼇背負三山歸輪囷老檜蒼龍姿¶
了無塵俗敗人意棐几長物皆瑰奇橫岸綸巾披鶴氅¶
神情&KR0033;出羲皇上塵事到頭曾不聞臥聽歌臺傳緩響¶
百花堂前手自栽興來一杯復一杯人生亦欲自適爾¶
富貴于我何爲哉仲春況屬懸弧旦使君亭榭風光煖¶
東君豫借一分春不許芳菲作春殿綺羅香深初肆筵¶
弟兄酬酢盃相傳此時更復借一醉君從何處拌垂蓮¶
<pb:KR4d0243_SBCK_001-7a>¶
五侯貴盛德未美簪纓不滿高陽里何如淸白傳家風¶
奕世靑氈盡朱紫燕居今喜相比鄰其如四海須陶鈞¶
羽書鼎來在朝夕何數羔雁徒成羣芙蓉城中有仙宅¶
十洲三島環其側此中樂不減商山功成歸作茹芝客¶
　　送伯舅汪運幹(大雅)¶
人生自古悲别離別離今日何足悲試問今日行者誰¶
鄞江名族真男兒虬鬚燕頷軀十圍凜凜端有熊豹姿¶
毅然剛立不怒威笑視鼠輩何脂韋州縣小試囊中錐¶
政績今在衆口碑姓名通籍黄金閨便泛王儉紅蓮池¶
<pb:KR4d0243_SBCK_001-7b>¶
平時幕府多素尸坐縻公粟遨以嬉只今方當多事時¶
正要名士同驅馳森森百萬虎與貔荷戈分駐淮東西¶
兩淮千里雙使麾幕中僚吏皆耀犀惟公婉畫明蓍&KR0027;¶
辯如懸河不可隄胸中武庫深難窺決策固有堂上奇¶
朔風吹空黃草齊正恐秋髙胡馬肥萬人相顧目睽睽¶
見公此去多腹非公獨襆被行不疑單車西去征馬嘶¶
平生氣槩衝虹霓恨無尺箠笞羌夷方今天相中興期¶
黠虜戴頭來邊陲顧公速蹈功名機匈奴不滅何家爲¶
出門千里何足辭但願滿引金屈巵¶
<pb:KR4d0243_SBCK_001-8a>¶
　　月夜汎舟姚江¶
秋暑不可耐幾思汎中川晚來興有適溪船偶及門凉¶
月纔上&KR0076;平潮可黄昏倚楫縱所如臥看龍泉山長虹¶
跨空闊過之凜生寒坐穩興亦佳夜氣方漫漫草蟲鳴¶
東西飛鳥相與還仰頭數明星垂手搖碧瀾主客惜此¶
景不及攜清樽無酒要不惡徜徉足幽歡幽歡有何好¶
扣舷澹無言¶
　　送王正言守永嘉¶
江頭潮生江月小暝烟綠暗垂楊道有客扁舟送使君¶
<pb:KR4d0243_SBCK_001-8b>¶
道傍不怕揶揄笑向來一别三換歲正喜親情得傾倒¶
吏民引領望推麾空有離愁滿懐抱使君讀殘萬卷書¶
古事今事俱了了便應珥筆侍天陛不然代言登鳳沼¶
瀛堧山水久寂寥爲屈朱轓來坐嘯帢幘峰高舊題咏¶
赤城所在經行飽永嘉名郡太守尊靈運後來詩絶少¶
天作雁蕩地爲藏蠟屐穿山未曽到攺轅卻向箇中去¶
更得江山助詩好齋鈴靜處定得句不待池塘夢春草¶
去年海水上平地大風駕浪從天杪蒼生濈濈生魚頭¶
聚落隨波迹如掃今年二麥連野秀田家扶犁事秔稻¶
<pb:KR4d0243_SBCK_001-9a>¶
使君憂國眉不開叱馭徑行仍及早哀哉千里方更生¶
縣官租錢酒戸曉縱民自恐上不足誅取何憐下無告¶
&KR0022;儲&KR0022;本孰輕重肯使疲民困征擾君不見巖巖千古¶
陽道州政拙催科自書攷¶
　　遊龍瑞宮¶
隔山望危石老面凜如鐵路囘兩屏開見此高嵽嵲偉¶
哉名公卿峩冠會朝列又如鼓迅霆&KR0007;雲助擊烈癡雲¶
不作雨空翠襲冰雪野水不知源遶徑幾萬折子長真¶
愛奇萬里探禹穴我家甬水東扁舟輕入越竊此半日¶
<pb:KR4d0243_SBCK_001-9b>¶
閒到處輒清絶傳聞古洞天瓊臺照金闕神仙杳難問¶
一笑山石裂相逢客路中翻手數年别勝地更躋扳莫¶
厭屐齒折¶
　　三日不得過都泗堰¶
南朝何公棲禹穴嘉遯悠然老高潔一朝送人都泗埭¶
歸歎此途于此絶我亦何爲走塵埃數年不記幾往來¶
船橫三日不得度愧想高風安在哉¶
　　宿佛日山¶
平生臨平山知誦藕花句輕帆幾來往山色澹如故寧¶
<pb:KR4d0243_SBCK_001-10a>¶
知千萬峰中間著佳趣蕭蕭蒼髯翁爲指花城路我來¶
春正濃天寒日將暮雲深鐘唄鳴自喜得勝具緬懷玉¶
局仙老筆掃朝霧玉槊儼相持珠旒竟何所惟餘渥洼¶
水蒼龍角牙露人間翻覆手烈日變烟雨俗子眩炎凉¶
三四錯賦芋道人笑視之萬化隨所寓深坐十笏地一¶
息了千慮箇中誰得知幽鳥背人去¶
　　求仲抑招遊山歸途遇雨¶
竹輿遶湖濱宿露尚厭浥徑到玉岑下坐久客始集起¶
穿靈石山萬松介而立梅天氣淸潤空翠行可挹古藤¶
<pb:KR4d0243_SBCK_001-10b>¶
幾百年枝蔓兩山及見說暮春時花紫光熠熠&KR0033;疑老¶
潛虬初起夜來蟄俯玩歲寒泉齒冷不敢吸相將上龍¶
&KR0486;塵鞅謝羈&KR0919;洞有靈獸居臨深心岌岌魚遊明鏡中¶
巨浪無三級寒苔載水去萬頃潤原隰&KR0293;&KR0293;山雨來歸¶
僕鳥飛急野興殊未巳日昃不暇給衝泥上湖船&KR0040;陣¶
遽奔襲飄風將急㸃囘旋驚四入中流益蕩兀短篷不¶
當笠停篙亦久之怒勢不少戢我徒方嘯歌弗謂攺豪¶
習但恥瓶罍罄莫問衣裳濕¶
　　吳江舟中¶
<pb:KR4d0243_SBCK_001-11a>¶
阿連久矣共一被小别愁生夜無寐風帆將我上征途¶
囘首江山日千里小舟横臥吳江水夢囘依約蕭齋裏¶
五更漏急月黃昏鳥散一聲人未起¶
　　讀范吏部三高祠堂記¶
三高之風天與高三高之靈或可招小山以後無此作¶
具區笠澤空寥寥幾從&KR0183;虹蕩雙槳寓目滄浪獨怊悵¶
筆端不倒三峡流欲遽招之恐長往前身陶朱今董狐¶
襟抱磊落吞江湖瑰詞三章妙天下大書深刻江之隅¶
我來誦詩凛生氣若有人兮在江水扁舟獨釣膾鱸魚¶
<pb:KR4d0243_SBCK_001-11b>¶
茶竈筆牀歸南里先生同是丘壑人只今方迫功與名¶
謝公捉鼻恐未免便看林藪生風雲他年事業滿彞鼎¶
乞身歸來坐佳境不嫌俗士三斗塵容我漁蓑理烟艇¶
　　仙都獨峰¶
漢家武徹求神仙方士搤掌多夸言蓬萊隔海不可到¶
屬車徜徉上橋山&KR0019;聞黃帝久仙去胡爲有石髙巑岏¶
游談不經理欲屈謾言此地藏衣冠縉雲自是仙窟宅¶
萬壑千巖比如櫛突然一石摩靑雲造化應勞巨靈擘¶
仙風吹墮碧蓮花玉井半空人不識望之不計幾千尺¶
<pb:KR4d0243_SBCK_001-12a>¶
八柱擎天此其一伯夷制行高且孤萬世猶能立懦夫¶
英魂凜凜今不死化作此石山之隅橫斜轍跡依然在¶
我亦何能窮古初¶
　　靈壁道傍怪石¶
飽聞兹山產奇石東南寳之如尺璧誰知狼籍亂如麻¶
往往嵌空類鑱刻長安東南萬歲山捜抉珍怪窮人間¶
汴流一舸載數輩徑上艮嶽増孱顔當時巧匠斵山骨¶
寘之江干高突兀干戈動地胡塵飛坐使奇材成棄物¶
君不見黃金橫帶號神運不數臺城拜三品只今零落¶
<pb:KR4d0243_SBCK_001-12b>¶
荒草中萬古凄凉有遺恨木人漂漂不如土坐閱興亡¶
知幾許行人沈歎馬不前石雖不言恐能語¶
　　括蒼溪漲¶
&KR0040;餘大溪觸山流氣勢&KR0033;欲凌沙洲浮梁中分斷螮蝀¶
流沫東去行蛟虬人家嘈嘈避新漲雲稼苒苒&KR0264;平疇¶
漁翁輕生有如此小艇橫絶隨飛鷗¶
　　石門洞¶
扁舟百里連城囘青山中斷立兩崖淸都虎豹隱不見¶
但見閶闔排雲開峰囘失喜大飛瀑聲震萬壑驚春雷¶
<pb:KR4d0243_SBCK_001-13a>¶
掀髯目極九霄外玉虹千丈飛空來一冬青女靳天雪¶
不知聚此山之隈傳聞神龍臥其上寳藏擊碎眞瓊瑰¶
胸中先自無塵埃到此更覺心崔嵬天風爲我噀空翠¶
春水瀉入騷人懷謫仙曾來寫勝句劉郎又爲開天台¶
我慚筆無挽牛力醉墨滿壁誰爲裁或言龍湫更奇絶¶
鴈山高處深雲埋我方攜笻往尋訪未知比此何如哉¶
　　大龍湫¶
北上太行東禹穴鴈蕩山中最奇絶龍湫一派天下無¶
萬衆贊揚同一舌行行路入兩山間踏碎苔痕屐將折¶
<pb:KR4d0243_SBCK_001-13b>¶
山窮路斷腳力盡始見銀河落雙闕矩羅宴坐看不厭¶
騷人弄詞困捜抉謝公千載有遺恨李杜復生吟不徹¶
我遊石門稱勝地未信此湫眞卓越一來氣象大不侔¶
石屏倚天驚鬼設飛泉&KR0033;自天際來來處益高聲益烈¶
溟池倒瀉三峽流到此誰能定優劣鴈山佳趣須要領¶
一日盡游神惡䙝驪龍高臥喚不應自媿筆端無電掣¶
輪囷蕭索湍不怒非霧非煙亦非雪我聞凍雨初霽時¶
噴擊生風散空闊更期雨後再來看凈洗一生煩惱熱¶
　　連雲亭望海中諸山¶
<pb:KR4d0243_SBCK_001-14a>¶
鴈山本在雲海中波濤千古相撞春泥沙洗盡見山骨¶
巖壑所在皆玲瓏是誰一口吸水盡平地卓立成奇峰¶
至今往往有遺跡相傳&KR0261;漭何能窮我乗單車來自東¶
佳處十數一覽空晚登四十九盤頂曠望巨海烟&KR0293;&KR0293;¶
羣山錯立不知幾朝日照燿天霞紅是間瑰奇定多有¶
鯨波掩蔽深莫通我無太眞燃犀法安得一闖馮夷宫¶
會聞滄海變成陸卻與鴈山爭長雄¶
　　寄題張法曹瞻雲軒¶
張侯名軒意可知如登太行看雲移我雖未得登軒墀¶
<pb:KR4d0243_SBCK_001-14b>¶
不鄙要我巴人詞爾時膝下遨以嬉欲斵數語語不隨¶
娛侍東嘉樂無涯官舍偪仄親不怡安輿相將甬水湄¶
日日東望勞支頤秋風得檄欣星馳歸拜親下聊信眉¶
官事有程不得違欲去故國行遲遲重來橘柚黃金垂¶
霜著新蟹雙螯肥海魚甘鮮一尺圍欲奉色養春爲期¶
瞻雲之思今同之&KR0099;然落筆成新詩人間至樂在庭闈¶
何用自縛微官爲君方欲解左顧&KR0027;我亦日思投檄歸¶
相望百里俱萊衣從他天外閒雲飛¶
　　次韻翁處度同遊北山¶
<pb:KR4d0243_SBCK_001-15a>¶
兩夫持鎌行我先巧尋徑路其智專我扶枯藤衣短後¶
意氣巳出層峰巓何郎鮑叔飽經歴勝處一一手自編¶
我攜舊紀訪陳迹止恐急景不得延徜徉共登青雲梯¶
今日邀我爲擊鮮始觀神&KR0027;闖靑泚上有石壁來飛泉¶
隱蹟遺基平可坐下顧亂石如磨鋋懸崖雙瀑灑空雪¶
來自一握&KR0012;雲天郤從下流泝深險崎嶇&KR0033;到青潭邊¶
朝陽射光破幽閟斷虹上下遮潺湲傳聞高山更高處¶
雅有行路從西偏同行無乃深好事盃酒自犒腳力全¶
誅鋤荆棘窮鳥道欲進不得意愈堅旋呼童僕累危石¶
<pb:KR4d0243_SBCK_001-15b>¶
笑採野菊聊盤旋捫蘿騰身上苔磴往往歡呼爭著鞭¶
側行危步汗浹背石角或使衣裳褰少焉身在雙瀑上¶
又見高派衝&KR0486;淵自笑泉石成膏盲愛賞不減蟻慕羶¶
巉巖數峰巧遮護妙處二老初無傳脫迹塵埃到此地¶
便覺神思飄飄然囘首江南塵一聚城郭歴歴眼欲穿¶
相期更看水流處步履未倦夸輕翩一上千尺窮山椒¶
碧澗靡迤流蒼烟尋源不能且忘返石猊巍距驚神鐫¶
退求歸徑惘難問藤蘿所在相縈纏我方踟蹰風烟表¶
披披衣袂身欲仙晚歸招提各痛飲讀盡屋壁長短篇¶
<pb:KR4d0243_SBCK_001-16a>¶
截筒環山覧清駛竅出珠穗心亦憐棊枰相與論瓜葛¶
橫琴不妨揮五&KR0246;人生易老費扶掖勝具大率須少年¶
伊余歴聘佳山水愛奇切慕太史遷明年炎暑襲故步¶
與君共枕淸流眠¶
　　遊白石巖¶
我遊仙都觀獨峰轍跡雖在車不通鼎湖望極幾怊悵¶
悵無羽翮凌天風兹來樂成望白石玉甑突兀摩蒼穹¶
人言真人老耼裔鑿開洞府遺仙蹤無人共登靑雲梯¶
躋攀伴我惟枯笻縈囘約略三十里踏遍萬疊高巃嵸¶
<pb:KR4d0243_SBCK_001-16b>¶
斷崖泠泠落殘雨雙石凜凜亭孤松卻從山椒下谷口¶
石欄屈曲遮碧椶頗疑山高氣凝凜古來積雪今未融¶
是誰玉斧妙鐫斵仙洞雙闢驚神工巖深白日尙幽閟¶
别有石竅開天聰&KR0019;聞峰頭貯淸泚苔罅涓滴聲冬瓏¶
奮身便與上虚閣海山錯立烟&KR0293;&KR0293;腳底千山行伏龍¶
手揮五&KR0246;俯冥鴻霜林搖落當&KR0007;冬長嘯一覽萬象空¶
解衣寄宿旦過寮魂夢亦墮冰壺中曉看日出滄海東¶
蠟炬百萬燒天紅眼高不數鴈蕩雄行田下笑康樂公¶
未能辟穀追仙翁頗亦有意棲琳宮三山不覺去人遠¶
<pb:KR4d0243_SBCK_001-17a>¶
安期羨門宜相從驂鸞駕鶴太多事但欲御氣游無窮¶
　　約諸公再遊龍湫¶
昨暮與君上龍湫天久不雨無湍流笑呼拊掌喚不應¶
悵望頗亦令人愁夜來雷鼓驚龍起溪聲巳覺亂人耳¶
莫辭重訪尊者居坐看倒翻三峽水¶
　　送劉仲起主簿¶
劉郎鸞棲海瀕邑不減向來人性習凜然軀幹卽之温¶
語恐傷人中有立論交雖厚笑甘醴御吏以嚴無朿濕¶
公餘黃卷頻卷舒藝圃工夫日加葺永嘉數多君子僚¶
<pb:KR4d0243_SBCK_001-17b>¶
休沐新盟有淸集伯倫忽去誰鯨吸欲挽不留情悒悒¶
君年方盛才有餘逸驥寧容在羈&KR0919;期君欲蹈功名機¶
塞草連雲朔風急¶
　　王侍御壽詩¶
使君威名聞四方南牀凜凜凝秋霜使君和氣到甌越¶
幕府初開夜飛雪頗聞此雪近歲無定知來隨御史車¶
黃堂洗印未多日慶朝況此當懸弧明年豐登日可數¶
父老兒童爭起舞遲明賀版擁譙門試拾歡謠作詩語¶
使君風度神仙人相門出相寧非眞妙齡兩科談笑得¶
<pb:KR4d0243_SBCK_001-18a>¶
脫趨嚴召依風雲臺端敢言姦聽聳至今讜論時傳誦¶
踏遍巫山十二峰卻尋春草池塘夢人傳使君威稜稜¶
我知威愛元兼行蒼髯如㦸面如鐵惠養自有循良稱¶
高牙入境紛進謁賓屬庭趨躬磬折民生共喜愛日温¶
吏行獨畏春冰裂向來夔州妙籌邊夷蠻落膽皇靈宣¶
還朝奏課居第一夜半帝席爲之前東嘉今爲股肱郡¶
小試望之三輔近會循故事入三公致君要使登堯舜¶
東風未動春先囘梅花照眼歌筵開吏民合詞誦難老¶
一笑千里&KR0019;銀杯佳兒恂恂授衣鉢玉樹芝蘭俱秀發¶
<pb:KR4d0243_SBCK_001-18b>¶
江南世胄比長淮更看雲來萃簪笏平生知已今上天¶
敢復坐歎寒無氈巴言未足贊公壽載誦峻極崧高篇¶
　　鮑淸&KR0056;病目不赴竹院之集詩寄坐客次韻¶
鮑侯年少老文學藝苑優游富耕穫胸中涵養自成趣¶
妙處正恐兒輩覺我慚門巷非尺五字欲問奇誰與㩁¶
開樽竹院望同醉遮眼腦脂何太虐團圝十客踏雨來¶
相從不&KR0018;東風約投壺雅歌了無恨秖恨車公一前卻¶
海棠春深照眼明風物融融悟非昨從教&KR0040;洗臙脂淡¶
小摘何妨供把握夜䦨燒燭照花睡靚妝如在結綺閣¶
<pb:KR4d0243_SBCK_001-19a>¶
牆頭西望爛蜀錦嫣然一笑無聲樂飛紅㸃地繡作茵¶
正須席地天爲幕要知富貴出天姿艷杏夭桃何足錄¶
主人小築眞好事肯學區區專一壑洞門不鎖要客來¶
笑君太似羊公鶴雨餘珠淚色慘悽一顧正嫌無伯樂¶
忽驚新詩來叩門妙語天然不煩琢坐中傳觀字欲漫¶
我豎降幡甘面縛清明已過雨不休雲霧猶屯四山腳¶
揩摩病目不應遲及此紅英半零落枝頭尚有未開花¶
縱巳離披亦何惡知君旣&KR0018;西岑游可使一春終落寞¶
會須來此共賦之正要重聞誦新作¶
<pb:KR4d0243_SBCK_001-19b>¶
　　贈光孝益老¶
　　　光孝長老師益蘇魏公諸孫兄延壽爲台州判¶
　　　官别四十餘年一見歡甚林吏部有詩次韻¶
原鴒鴻鴈行此理懸諸天萬事可變滅天性難推遷顯¶
庵幼出家潔飲同&KR0007;蟬一鉢寄西東悠悠經幾年外慕¶
等浮雲百念&KR0069;無烟難兄忽相逢觸動歡喜緣光陰信¶
可惜征袂何翩翩叱胥掩簿領來問妙峰禪剌剌道家¶
世客淚如迸泉玉堂與黄閣衣鉢親相傳游宦非爲貧¶
不敢替所先老師雖晏坐至情豈唐捐此㑹非偶爾絶¶
<pb:KR4d0243_SBCK_001-20a>¶
倒秋風前手持詩卷來謂予得無言曉以天性語人生¶
要有原嗟哉僞日薄萁荳本同根一旦成讎敵釡中急¶
相煎寧知有佳人芳草夢阿連相見無幾時瞥如魚躍¶
淵固知出世法惜别詎不然又當作大觀勿爲愛網牽¶
千山元不隔毋庸對牀眠¶
　　送王道州¶
九疑之南爲舂陵瀟水淸駛山爲城郡齋正據山&KR0033;上¶
一覽萬家無遺形家君頃年入蓮幕我不得往空馳情¶
先生分符此中去心旌搖颺隨雙旌先生平生飽文學¶
<pb:KR4d0243_SBCK_001-20b>¶
身上著作承明庭奥篇隱帙亦如響一時自許文章鳴¶
高辭坐奪造化巧凜凜韶&KR0500;聲鏘鏗把麾江海非無意¶
親扶版輿賦南征頗聞楚俗未蘇息糟糠不厭嗟疲氓¶
正資儒術飭吏事拔去强薤摩孩嬰政成環召事未晚¶
天子日夜開延英風流千古三刺史往繼聱叟陽先生¶
毋庸自書追科攷但願寄我舂陵行¶
　　哭王知幾墓¶
知幾少也爽萬事笑談了自謂頗寡合見我輒傾倒百¶
年能幾見一别迹如掃父子俱埋璧嗚呼何其早向來¶
<pb:KR4d0243_SBCK_001-21a>¶
論文酒和淚傾宿草此意誰復知寤歎令人老¶
　　仲舅尙書生朝¶
去年生朝燕稽山館舍朗朗屋百間紅裙合樂飮徹旦¶
坐上衆客皆酡顔今年生朝半歸路竹輿瀟瀟曉衝雨¶
囘頭風景非去年當時賓客今何處仕巳喜愠曽何分¶
適齊未減楚子文鼻間栩栩固自若世情物態徒紛紛¶
平生知足志閒退歸老鄉關了無悔但欲年年醉西風¶
坐閲人間百千歲人間萬事日不同尙書人望方顒顒¶
明年舉酒拜公壽安知不在槐庭中¶
<pb:KR4d0243_SBCK_001-21b>¶
　　送鄭惠叔司封江西提舉¶
君名切斗魁步武上霄極蓬萊羣玉府圖書照奎壁郎¶
官應列宿寢覺象緯逼胡爲作使星烱烱向江國仰奉¶
鶴髮親版輿映萊服昔日紅蓮池帥垣資婉畫方將散¶
餘潤連城被膏澤官&KR0358;與民繇豐儉煩振糴小試活國¶
手疲氓賴休息便歸侍玉皇拱立香案側富貴殊未巳¶
行行上鸞掖君其妙演綸三能看齊色¶
　　次韻胡元用茉莉花¶
殘暑未盡秋欲來玉刻萬葉瓊英開孤標雅韻一枝足¶
<pb:KR4d0243_SBCK_001-22a>¶
江上紫翠空成堆素娥常與明月約青女細把輕綃裁¶
主人好事趂時買買寘此地眞宜哉牆間閒地方丈所¶
幾年累甓裝層臺春花秋卉紛互發胡葵芍藥參徘徊¶
眼明忽見此奇絶弟畜素馨兄事梅夜深飛香性幽獨¶
未許蜂蝶來相陪糖甖封餘有閩土會須掃取添花栽¶
吾聞閩山千萬本人或視此齊蒿萊何如航海上天闕¶
玉色照映瑠璃盃新凉徙倚看不足坐見日影攲庭槐¶
　　同官登勅局小樓觀雪¶
去年歲豐登雨暘應時須所欠惟一雪祈禳遍精廬晚¶
<pb:KR4d0243_SBCK_001-22b>¶
亦粗飄瞥六花舞空虛雲氣不待簇風伯隨驅除殘春¶
寒尚深忽見雲糢糊撒鹽壓衡茅晨興粟生膚隨班上¶
廊廟恍若登蓬壺岧嶢宮殿深朱扉黃金鋪百神衞靈¶
居半天散瓊琚又疑守護嚴寳網絡明珠參差鴛鷺行¶
簪笏皆沾濡退歸冷局中牕間竹扶疎爲思此絶景往¶
往終年無不應憚凌寒閉門守紅爐爲君登危樓深盃¶
泛酴酥崔巍瞻吳山莽蒼望西湖瓊枝宿饑鷹玉階走¶
韓盧酒興萬里遠容我歌且呼坐欲斵五言所媿李與¶
蘇君與工屬聯灞橋去騎驢¶
<pb:KR4d0243_SBCK_001-23a>¶
　　久不作詩喜仲兄遷鄰居因成長句¶
宦游各天涯皇州今鴈行官居半里所相過復相望西¶
鄰得老屋往來連戸牕水竹占幽勝風&KR0040;對一牀十年¶
短檠燈今夜分餘光兒曹亦可樂洛誦聲洋洋天邊有¶
白雲隨風正飛揚相期奉甘旨萊衣戲親傍軒冕皆倘¶
來此意可暫忘詩成喜可知且復釂此觴¶
　　送林宗丞浙東議幕(劭)¶
先生風骨天與淸孤松野鶴何瘦生胷中落落笥五經¶
大篇短章筆縱横壯年文場諸老驚俯仰世故雙鬢星¶
<pb:KR4d0243_SBCK_001-23b>¶
萬事不理詩自鳴笑視軒冕秋毫輕市者爭利朝爭名¶
著腳往往遭譏評先生四五官神京又復歸去鴻冥冥¶
臺家急賢埋不應況復寮舊離觴傾先生自喜得此行¶
祿粟可巳啼號聲秦望之山高且平臥龍横亘環州城¶
鏡湖千頃波不興晉宋遺跡多豪英議幕了無塵務縈¶
撫物弔古皆關情我亦久矣懷滄溟旦夕欲乘緹油屏¶
相望縱復三四程詩筒尚得尋前盟¶
　　臨海縣治琴堂¶
子賤彈琴眞是琴我今無&KR0246;知琴心使我不得琴中趣¶
<pb:KR4d0243_SBCK_001-24a>¶
&KR0076;以脩綆誰知音才術高低不自由單父二子心則侔¶
後人不得彈琴暇勿以戴星爲可羞¶
　　送石應之司戸歸剡以室邇人遠爲韻¶
捷徑指終南索價譏少室窮達豈無命踏地胡不實之¶
人吏海隅所吐百未一夷途澹無營君其有終吉¶
年來歎離羣磨琢殆無幾資凡學益落駑駘費尺箠羨¶
君富春秋發軔方自邇驊騮更著鞭洗眼日千里¶
南明千古秀慶源久益新剡溪照人清況復屈斯人摻¶
袪不容畱椒觴思拜新他年風雪中扁舟倘知津¶
<pb:KR4d0243_SBCK_001-24b>¶
平生企賢心山川恨悠緬寧知日相見懷抱竟不展樽¶
酒了無暇離情果深淺室邇猶許疎況今乃眞遠¶
　　送王仲矜倅興元¶
蜀道難難于上青天蜀道易易于履平地蜀山天險固¶
自若視難爲易在人爾王尊眞有四方志叱馭徑行了¶
無累早登岷峨仕陰城談笑動行千萬里漢中由來說¶
雞肋意謂棄之爲可惜君今此去良似之更欲遠遊尋¶
故迹漢都南鄭啓炎圖秦置石牛山徑闢淮陰拜將餘¶
高臺武侯葬處空松柏大笑出門何&KR0099;慷天涯離愁各¶
<pb:KR4d0243_SBCK_001-25a>¶
盡觴荷君走馬卻送我李侯參語夜未央君方往蹈功¶
名機何止别駕歌王祥先正九年遺愛在更攜故笏訪¶
甘棠(政入蜀時所用/仲矜象簡乃參)¶
　　巾山¶
兩鼇贔屭隨西行勢欲吸盡西江淸是誰繚以千丈城¶
欲去不去豈不靈化爲青山鎭東溟首冠窣堵雙崢嶸¶
安輿從東喜逢迎笑指鼇背同來登春殘雨足綠陰成¶
山鳥相和聲咿嚶自從半山經小亭仰望巨石扶軒楹¶
千山萬山擁翠屏陰霾歸靜纖雲興翠微下有長江橫¶
<pb:KR4d0243_SBCK_001-25b>¶
滾滾不盡千古情橫軒俯瞰萬瓦平佳處歴歴堪指名¶
雪蓬蹙雲連曲肱蜂房蟻垤棲殘僧扶欄更上三兩層¶
一覽物衆無遺形徙倚未厭茗椀傾長嘯兩腋淸風生¶
親顔甚怡輪爲停我亦色笑喜不勝願我雙親俱遐齡¶
方瞳鍊顔華髮星如此兩峰相對靑¶
　　沿檄柯山歸别張特秀¶
我昔志學年侍親宦西安弟兄遊庠校見君平生歡君¶
才獨頴出逸駕不可攀夜牕共檠燈春遊合盃盤虛堂¶
臥雪嶺傑閣橫雲槃爛柯上危磴烏巨沿溪灣是時氣¶
<pb:KR4d0243_SBCK_001-26a>¶
相高辨論俱瀾翻一别三十年天街見峩冠殿廬看決¶
科藍袍立淸班黄牒墨猶濕大弨力能彎爾來又五載¶
短書能幾番兹焉捧檄來吏牘方挐煩室邇嘆人遠一¶
朝脫籠樊滿意縱劇談痛飮到夜闌十步九太息此事¶
亦孔艱進哭老先生畫圖慘靑綸特顯顧何爲一昔成¶
大還囘思我伯氏人琴有餘嘆感今念疇昔相與涕淚¶
潸故人悵無幾恍如春夢殘有酒不得飮有琴不成彈¶
復歸坐冷屋使我凋朱顔我歸不可遲倚門夢連環君¶
言欲舂糧伴我行路難欲去不得去僧坊話間關年各¶
<pb:KR4d0243_SBCK_001-26b>¶
幾半百後會鬢亦斑何處更有待此心匪石頑羣憂發¶
孤笑屬聯不當慳氣岸有如君著身簿尉間鹽車復長¶
鳴會當上天閑摻袪不忍別雨聲爲潺潺君有門戸責¶
慇懃願加餐¶
　　次韻沈使君懷浮岡梅花¶
玉人迥立山谷裏不有使君誰與憐毋庸高牙煞風景¶
爲著佳句増孤妍寒溪照影漫千樹橫笛吹殘又一年¶
傳聞年後更多發便須躍馬趨平川¶
　　送王木叔推官分韻得錦字¶
<pb:KR4d0243_SBCK_001-27a>¶
王郞天下士中和自生稟澹然初無營見者輒斂袵幕¶
中資婉畫處事極精審與人如恐傷律已淵冰懍深恐¶
馬駃輿要使鴞食葚一寸憂國心幾年不甘寢此意大¶
未酬退靜若巳甚使之行所學庶幾人奠枕向來孰間¶
之未免斯立噤川泳而雲飛賴有東陽沈露章極推轂¶
分韻句裁錦風流有如許不復嘆踔踸如君豈蓬蒿人¶
物妙流品才應奉香火爲養謀祿廩與君幸瓜葛心交¶
今十稔豈惟我惜别行道情苒荏紅蓮色何似翠柏風¶
愈凜願君疎藥裹一意護茵餁棄鼎寶康瓠浮名如拾¶
<pb:KR4d0243_SBCK_001-27b>¶
瀋行矣無多言臨岐且劇飮¶
　　彭子復臨海縣齋¶
乾道癸巳冬此&KR0022;我經行鬱攸氣未殄千家眞赤城來¶
訪臨海令瓦礫紛縱横翹然二尺高問是戒石銘徘徊¶
重太息更聞愁嘆聲試詢來者誰共言令姓彭我時語¶
傍人此邑其將興迨予來贅倅客館方暫停夜聞簫鼓¶
沸廳事先落成起望輪奐美壯觀聳連甍百堵日巳作¶
斧斤喜丁丁層樓庋敕書兩廡環中庭久乃遊其間宏¶
大使我驚位置旣深穩斵削仍工精田里不知役纖粟¶
<pb:KR4d0243_SBCK_001-28a>¶
無輸征安得屋朗朗突兀有寧馨退食不苟處扁榜皆¶
佳名中虛物自照政平由心平樨柏巳可悅況有賢弟¶
兄小亭眞吏隱縣擁高山靑琴堂雖増舊此意宜細評¶
智調天下理夸言笑後生大&KR0076;可以急小&KR0076;恐弗勝舉¶
意屬俄頃立欲如所營手足民無措吏姦益相乗不如¶
疎節目示以信與誠施行有次第幽遠無隱情上下始¶
相應温和亮以淸子賤意不傳僅許勝戴星彭令蓋得¶
此所以千里稱此非以政學淵源甚分明行笑解印去¶
衆心巳先傾太守薦之朝一鶚飛青冥傍無蚍蟻援日¶
<pb:KR4d0243_SBCK_001-28b>¶
夜思歸耕我無薦賢柄&KR0033;書氣塡膺安得採詩官取以¶
徹明廷¶
　　送虞仲房赴潼川漕¶
我來丹丘乘貳車送客往往萬里餘盛山使君别寖久¶
漢中郡丞今寄書公指四明喜鄰境典午何知成畫餅¶
揚旌忽作梓潼行去路六千抑何迥餘杭名家多俊奇¶
君于輩行尤白眉雍容音韻足夷曠百家到手無停披¶
向來郞曹天咫尺引身閩山接商舶賈胡嘆仰淸節高¶
霧中親見越王石此行叱馭不作難手遮西日又長安¶
<pb:KR4d0243_SBCK_001-29a>¶
長安日近公應往未放使星臨蜀山不然一行亦不惡¶
潼川應如錦城樂鄧侯功名凜如在拾遺風采今猶昨¶
流馬木牛諸葛公飛輓正欲修前功蜀民險遠日凋瘵¶
摩撫要令畿甸同況公五絶追鼻祖隷古眞有兩漢風¶
歸來富貴固未晚爲&KR0019;此學川西東¶
　　奉口遇雨¶
七月欲盡八月初天久不雨暑未徂下田焦卷上田槁¶
愁嘆不止田間夫嘔啞水車日夜響漕河揚塵成坦途¶
喜見此溪深且廣&KR0007;雲忽起西北隅林間槭槭水漚起¶
<pb:KR4d0243_SBCK_001-29b>¶
兩岸人物歡欲呼未聞滂沛潤&KR0027;坼且使萬物聊沾濡¶
船牕飄灑疎篷漏客意自適凉襟裾引身東望雲氣薄¶
未知帝城有此無傳聞今日方奏告便有響應來斯須¶
人家百萬苦炎熇君王齋禱幾月餘君王齋禱幾月餘¶
雲師雨師其疾驅¶
　　游天台石橋¶
兩龍爭欲起深壑觸破山骨成脩梁滔滔共出一門去¶
凜凜&KR0033;落千丈強初疑鞭石跨滄海絶勝乗鵲橫銀潢¶
要須高躡前峰過往叩山中眞寶坊¶
<pb:KR4d0243_SBCK_001-30a>¶
¶
攻媿集卷一¶
<pb:KR4d0243_SBCK_001-30b>¶
