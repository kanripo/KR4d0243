# -*- mode: mandoku-view; -*-
#+TITLE: 攻媿集
#+DATE: 2015-09-11 12:36:45.065946
#+PROPERTY: ID KR4d0243
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 46
#+PROPERTY: FILE SB04n0272-046攻媿集-卷第四十六.
<pb:KR4d0243_SBCK_046-1a>¶
攻媿集卷四十六¶
　　　　　宋　樓　鑰　撰¶
　内制¶
　　伯圭再辭免兩鎭節度使不允批答(年九月/紹熈五)¶
省表具之朕惠于宗公務隆于體貌相予肆祀可後于¶
恩襃位已極于人臣官無加于師尹兼授齋壇之鉞倍¶
多井賦之租是曰彛章未為異數儀刑所繋以為泰乎¶
俯傴之恭再斯可矣¶
　口宣有敕卿位冠三公望髙九族兹相合宫之祀用¶
<pb:KR4d0243_SBCK_046-1b>¶
　頒雙節之華其服恩榮毋爲謙避¶
　　伯圭再辭免兩鎭節度使不允仍斷來章批答¶
省表具之朕尊寵帝師惟恐不至優崇宗老尙竊慊然¶
故因大饗之成曲示異恩之渥載加少府之節復登上¶
將之壇城南天下稀舊臨樂土漢東國爲大併領名藩¶
式慰具瞻益綏多祉旣無反汗之理奚事循牆之恭¶
　口宣有敕卿德齒俱尊名位皆備欲侈三卿之寵遂¶
　疏兼郡之恩何必固辭亟祗成渙¶
　　侍講陳傅良朱熹宣赴經筵供職曲謝宣答詞¶
<pb:KR4d0243_SBCK_046-2a>¶
有制朕務明政體首闢經帷嘉舊學之來歸喜耆儒之¶
同集其思忠告以副疇咨¶
　　初講畢案前致詞降殿曲謝¶
　　　陳傅良¶
有制首頒召命渴想忠猷聳聞講貫之詳恍若從㳺之¶
舊克諧朕志益啓乃心¶
　　　朱熹¶
有制乆聞髙詣傾佇嘉猷來侍邇英之㳺講明大學之¶
道庶㡬于治深慰予懐¶
<pb:KR4d0243_SBCK_046-2b>¶
　　余端禮再辭免知樞宻院事不允仍斷來章批答¶
省表具之卿自簉本兵積隆時望有致君澤民之志有¶
憂邊思職之勤迨參政幾又嘗共二其于基命宥宻之¶
地詳練乆矣兹疇樞長非卿誰屬夫本强則精神折衝¶
制千里之勝者其機實在于廟堂尚究逺圖以祗寵命¶
朕志決矣勿復有辭¶
　口宣有敕卿精白承休勤勞匪懈爰自政途之竣載¶
　登宥府之崇成命既行牢辭勿再¶
　　京鏜再辭免參知政事不允仍斷來章批答¶
<pb:KR4d0243_SBCK_046-3a>¶
省表具之本兵之任方倚于壯猶共政之求更資于夾¶
輔朕圖回治道選用柄臣眷一相之處中有嘉同徳惟¶
萬㡬之甚衆允藉協恭卿之長才朕所深識奏陳剴切¶
剖决精明進㕘鬷嘏之嚴益冀訏謨之告既頒再命毋¶
事三辭¶
　口宣有敕卿召歸全蜀旋貳洪樞兹膺共政之圖實¶
　倚告猶之益何勞謙避其遂欽承¶
　　鄭僑再辭免同知樞宻院事不允仍斷來章批答¶
省表具之朕惟孝宣樞機周宻用以中興漢道于今本¶
<pb:KR4d0243_SBCK_046-3b>¶
兵之地尤號才難卿以魁碩之才為士夫儀表踐揚最¶
乆望實具孚兹焉登用朕非以私于卿所以尊朝廷也¶
朕方庶㡬孝宣之治卿志在體國其遂秉徳以陪朕顧¶
豈以執謙為美乎¶
　口宣有敕卿屢分帥閫三總吏銓兹進貳于機廷方¶
　允符于輿論亟其祗命何必固辭¶
　　郭師禹再辭免少師不允批答¶
省表具之朕惟三孤之貴卑于公尊于卿異姓之王苴¶
以茅胙以土皆本朝之所重非懿戚而誰居以卿徳量¶
<pb:KR4d0243_SBCK_046-4a>¶
有餘忠誠匪懈受隆知于烈祖不專為恩䕶大事于阜¶
陵克勤乃職迨兹歸報可後襃嘉既敷號以明揚雖循¶
墻而安避毋為苛禮徒咈眷懐¶
　口宣有敕位尊三少爵重異王用酬使領之勞已播¶
　廷揚之命洊披遜牘其服殊恩¶
　　郭師禹再辭免少師不允仍斷來章批答¶
省表具之卿世為懿戚仕厯累朝惟孝宗之恩毎思所¶
報故阜陵之役獨䕶其行人徒見闔門而養威今乃知¶
任事而能辦位列三孤之長封疏五等之崇揚于大廷¶
<pb:KR4d0243_SBCK_046-4b>¶
協彼公論何為固避屢卻復來其亟受于寵章毋重陳¶
于遜牘¶
　口宣有敕阜陵庀役總使有行既竣事以來歸乃疏¶
　恩而示寵其祗一札何事三辭¶
　　伯圭再辭免中書令不允批答(元年/慶元)¶
省表具之卿以伯祖之尊上公之貴名位已隆而無事¶
任之累冨貴已極而無危溢之虞夀考康寧子孫蕃衍¶
此于人間世尚何慕焉獨惟烈祖孝悌之至則友其兄¶
朕追仰音容如在左右古者思其人猶愛所憩之棠况¶
<pb:KR4d0243_SBCK_046-5a>¶
我祖同氣之親乎是以因使範之勞加寵數之重夫髙¶
允之在魏子儀之在唐俱以令公名者豈惟爵秩之崇¶
葢以徳為貴也惟我父師尚何辭于此哉¶
　口宣有敕卿爵齒俱尊忠孝兼備兹授令公之秩實¶
　為皇族之光毋復固辭亟宜祗命¶
　　伯圭再辭免特授兼中書令加食邑實封不允仍¶
　　斷來章批答¶
省表具之朕攷國朝官制尤以中令為重親賢如魏魯¶
陳韓諸王為此官者僅六七人元豐中曹佾以帝舅兼¶
<pb:KR4d0243_SBCK_046-5b>¶
令有司謂無給俸之例則其稀闊又可知矣卿爲達尊¶
執德彌劭久虚之典非&KR0056;尙誰當之近命元子寵兼衮¶
鉞恩禮之盛萃于一門&KR0022;之榮懷匪曰予私辭之至三¶
斯可巳矣¶
　口宣有敕&KR0056;位極人臣德高帝胄爰拜中臺之長以¶
　彰元老之尊寵命旣頒謙辭勿再¶
　　余端禮再辭免右丞相不允批答¶
省表具之君臣相逢謂之千載上下協濟本乎一心必¶
能如風雲之從斯可不膠漆而固惟&KR0056;朴厚副朕倚毗¶
<pb:KR4d0243_SBCK_046-6a>¶
雖累年務罄于論思而近嵗又殫于忠力眷政府樞廷¶
之更踐知文事武備之該通儀圖老成宜置左右試之¶
已乆斷然不疑惟昔宗盟嘗居冢宰之任若時卿衮亦¶
應柘溪之祥尚期逺邁于前人相與共興于大業朕所¶
望者卿何辭焉¶
　口宣有敕卿比握兵機實專政柄乃徑登于次相仍¶
　累進于崇階其服寵光勿為多遜¶
　　京鏜再辭免知樞宻院事不允仍斷來章批答¶
省表具之朕惟本兵之司有國所重必得樞機周密乃¶
<pb:KR4d0243_SBCK_046-6b>¶
可圖功自非智略縱横何以稱職卿之能事朕所素知¶
分制閫則推師帥之良登政途則著輔弼之望威名日¶
起遐邇具瞻其勵壯猶益運幄中之算坐銷外侮以收¶
堂上之奇宜已需章毋留朕命¶
　口宣有敕卿資兼文武望聳華夷輟東府之大臣長¶
　西樞之重任明綸已播遜牘毋煩¶
　　鄭僑再辭免參知政事不允仍斷來章批答¶
省表具之朕修明庶政務興起于事功圖任舊人乃布¶
揚于命告卿行為世表文擅國華瑣闈銓部則著忠蹇¶
<pb:KR4d0243_SBCK_046-7a>¶
之名侯藩留籥則備恩威之美再儀禁路增重朝行既¶
擢貳于本兵兹進參于鬷嘏其體責成之重毋為避寵¶
之煩¶
　口宣有敕卿擢在樞廷久隆人望兹進參于大政庶¶
　益重于本朝洊貢忱詞亟祗明命¶
　　謝深甫再辭免簽書極宻院事不允仍斷來章批¶
　　答¶
省表具之朕惟九五正位毎切圖安二三大臣所當遴¶
擇乃眷㡬廷之貳必求禁槖之英卿外寛而内明氣和¶
<pb:KR4d0243_SBCK_046-7b>¶
而才劭凡一時清切之選以數載周旋其閒封駮之嚴¶
屢回主意抨彈之勁益振臺綱勸誦以來陳謨尤切兹¶
肆頒于一札俾㕘掌于五兵出命惟行抗章可已¶
　口宣有敕卿備厯華途寖髙雅望兹自憲臺之長入¶
　㕘樞筦之嚴朕命既孚卿辭毋費¶
　　余端禮再辭免右丞相不允仍斷來章批答¶
省表具之商宗之命傅説也爰立之初訓告具存惟説¶
以天下自任祗若休命不敢辭也朕之論相則又詳矣¶
大號揚廷與衆共之需章以來既已再卻而猶未已何¶
<pb:KR4d0243_SBCK_046-8a>¶
耶朕之菲涼有賴啓沃式克欽承卿其可使古人專美¶
于前乎三命而僂其可已矣¶
　口宣有敕朕妙選儒英俾登揆路欲專裁于庶務顧¶
　俯事于三辭難徇勞謙亟祗成命¶
　　賜右丞相錢象祖襃語¶
朕更化之初論相為急注意已乆無踰卿者大臣義當¶
體國勿為牢辭往哉汝諧毋稽朕命¶
　附劄子臣獲望清光仰䝉聖慈開納芻蕘之言不勝¶
　千載之幸再被宣旨令撰右丞相錢象祖襃語進上¶
<pb:KR4d0243_SBCK_046-8b>¶
　竊思制麻已宣無可辭之理臣退方供職所有答詔¶
　章良能必已撰述臣謹撰襃語進呈更合取自聖裁¶
　開禧三年十二月二十四日¶
　翰林學士知制誥臣樓鑰¶
　　新除右丞相兼樞宻使錢象祖再辭免不允批答¶
省表具之漢之丞相無所不統孝宗正名委任罙重朕¶
更化善治注意尤精以卿忠孝之家台輔之望踐敭中¶
外多厯年所邇者再預政機能斷國論去凶舉賢人望¶
愈歸播告廷紳士夫至于相賀何謙何疑固辭不已矧¶
是邊陲之未靖尤資右府之壯猶三命而僂執謙甚矣¶
<pb:KR4d0243_SBCK_046-9a>¶
朕志巳定決無反汗之理&KR0056;其自任天下之重稱朕意¶
焉¶
　口宣有敕&KR0056;兼文武之資體家國之重旣巳頒于制¶
　綍何尙執于謙詞毋違朕言亟正台席¶
　　新除參知政事衞涇再辭免不允仍斷來章批答¶
省表具之朕更化之初惟二三大臣是賴以&KR0056;倫魁之¶
彦密在邇聯贊決廟謨擢升獨坐尋&KR0140;洪樞之任仍參¶
鬷嘏之嚴茲焉正名以贊台揆內則百度之欲治外則¶
三邊之未寧此爲何時而執故典其體責成之意勿爲¶
<pb:KR4d0243_SBCK_046-9b>¶
遜避之煩¶
　口宣有敕卿近以樞廷遂參政地兹焉錫命止用正¶
　名尚禆當軸之謀無執循牆之謹¶
　　新除參知政事雷孝友再辭免不允仍斷來章批¶
　　答¶
省表具之朕躬覽萬㡬與民更始欲解琴瑟之舊允藉¶
股肱之良卿乆矣蜚英居焉難進比處代言之任實懐¶
憤世之心預同宻謀卒殄元惡擢居瑣闥遂長憲臺欲¶
新億兆之觀瞻尤急二三之輔弼其祇予命亟贊政㡬¶
<pb:KR4d0243_SBCK_046-10a>¶
國事匪輕謙辭可略¶
　口宣有敕卿由中執法為吾大臣正資經世之猷以¶
　贊濟時之相朕志先定卿辭勿煩¶
　　新除端明殿學士簽書樞宻院事林大中再辭免¶
　　不允仍斷來章批答¶
省表具之卿養氣以剛秉心無競出藩入從榮利澹然¶
久安燕居不容何病朕一新治具急欲求老成典刑以¶
鎭服中外起舊徳于垂車之後還人望于持槖之班矢¶
謨朕前尤見克壯亟升書殿進貳宥庭人無異辭國以¶
<pb:KR4d0243_SBCK_046-10b>¶
増重時則可矣尚何遜焉¶
　口宣有敕卿禁班老成人望乆屬擢寘㡬庭之貳正¶
　資兵本之謀尚復奚辭往其祗服¶
　　楊次山再辭免開府儀同三司不允批答¶
省表具之朕愛惜名器惟賢是予由掌武之官而視儀¶
揆路品職益崇其可輕畀卿以肺腑之親服在爵位靖¶
共自飭㢘介有餘爰示優恩用孚至意而又何辭焉毋¶
復重陳亟宜就列¶
　口宣有敕卿聫芳椒掖均逸琳宫爰開公府之華實¶
<pb:KR4d0243_SBCK_046-11a>¶
　視台躔之貴其祇茂渥毋事牢辭¶
　　經筵進講毛詩終篇宣答詞¶
　　　宰執赴聽講致詞謝¶
有制朕臨御今十五載講詩終三百篇卿等同觀朕心¶
惟懌尚其協贊助我緝熈¶
　　　侍讀侍講官奏賀¶
有制朕日勤三接共講四詩既徹篇章實資問學深賴¶
主文之諫載嘉歸美之勤¶
　　　宰執率經筵侍立官再奏賀¶
<pb:KR4d0243_SBCK_046-11b>¶
有制朕積朝夕之勤終雅頌之業究觀六義用蔽一言¶
尚冀輸忠毋忘進戒¶
　　皇太子再辭免侍立㑹議不允批答(閏四月/嘉定元年)¶
省表具之近頒中詔命元子以侍朝仍諭大臣集東宫¶
而㑹議是為令典非用前規顧予教爾以義方俾爾預¶
聞于政理躬臨五學既親賔友以交修宻拱九重具見¶
君臣之相與爾能進徳予自忘疲何以辭為再斯可矣¶
　口宣有敕爾為元子年近成人俾入侍于昕朝且預¶
　聞于㡬務勉親多益毋事牢辭¶
<pb:KR4d0243_SBCK_046-12a>¶
　　衞涇乞解罷機政不允仍斷來章批答¶
省表具之朕厲精更化遭時多虞延登俊良列在輔弼¶
當經綸之始賴協力以共謀迨平定之初乃奉身而求¶
退朕所未喻&KR0056;尤無他知出處之素明見忠勤之曲盡¶
五十而服官政在古訓以甚明三千而惟一心矧大臣¶
之無間倘遽欲去吾誰與居勿爲封奏之煩尙體眷懷¶
之渥¶
　口宣有敕&KR0056;以同德任吾大臣一爲進退之圖實有¶
　重輕之繫尚安位著庸副朕心¶
<pb:KR4d0243_SBCK_046-12b>¶
　襃語卿貳政更化之初備宣忠藎朕所眷屬何人異¶
　辭告歸無名理難曲徇¶
攻媿集卷四十六¶
