# -*- mode: mandoku-view -*-
#+TITLE: 攻媿集
#+DATE: 2015-09-23 10:23:12
#+PROPERTY: LASTPB  <md:KR4d0243_SBCK_076-1a>
#+PROPERTY: JUAN 77

¶
<md:KR4d0243_SBCK_077-1a>¶
<pb:KR4d0243_WYG_077-1a>
欽定四庫全書
　攻媿集卷七十七¶
　　　　　　　　　　　　宋　樓鑰　撰¶
　題䟦¶
　　䟦春秋繁露¶
繁露一書凡得四本皆有髙祖正議先生序文始得寫¶
本於里中亟傳而讀之舛誤至多恨無他本可校已而¶
得京師印本以為必佳而相去殊不逺又竊疑竹林玉
<pb:KR4d0243_WYG_077-1b>
柸等名與其書不相闗後見尚書程公䟦語亦以篇名¶
為疑又以通典太平御覽太平寰宇記所引繁露之書<md:KR4d0243_SBCK_077-1b>¶今書皆無之遂以為非董氏本書且以其名謂必類小¶
説家後自為一編記雜事名演繁露行於世開禧三年¶
今編修胡君仲方榘宰萍鄉得羅氏蘭堂本刻之縣庠¶
攷證頗備凡程公所引三書之言皆在書中則知程公¶
所見者未廣遂謂為小説者非也然止於三十七篇終¶
不合崇文總目及歐陽文忠公所藏八十二篇之數余
<pb:KR4d0243_WYG_077-2a>
老矣猶欲得一善本聞婺女潘同年叔度景憲多収異¶
書屬其子弟訪之始得此本果有八十二萹是萍鄉本¶
猶未及其半也喜不可言以校印本各取所長悉加改<md:KR4d0243_SBCK_077-2a>¶定義通者兩存之轉寫相訛又古語亦有不可强通者¶
春秋㑹觧一書(皇是書未詳孰撰攷晁公武讀書志有/¶  祐間進士杜諤集繁露諸書斷以己)
(意名春/秋㑹義)仲方摭其引繁露十三條今皆具在余又據説¶
文解字王字下引董仲舒曰古之造文者三畫而連其¶
中謂之王三者天地人也而參通之者王也許叔重在
<pb:KR4d0243_WYG_077-2b>
後漢和帝時今所引在王道通三第四十四篇中其餘¶
傳中對越三仁之問朝廷有大議使使者及廷尉張湯¶
就其家問之求雨閉諸陽縦諸隂其止雨反是三䇿中¶
言天之仁愛人君天道之大者在隂陽陽為徳隂為刑<md:KR4d0243_SBCK_077-2b>¶故王者任徳教而不任刑之類今皆在其書中則其為¶
仲舒所著無疑且其文詞亦非後世所能到也左氏傳¶
猶未行於世仲舒之言春秋多用公羊之説嗚呼漢承¶
秦敝旁求儒雅士以經學専門者甚衆獨仲舒以純儒
<pb:KR4d0243_WYG_077-3a>
稱人但見其潛心大業非禮不行對䇿為古今第一余¶
竊謂惟仁人之對曰仁人者正其誼不謀其利明其道¶
不計其功又有言曰不由其道而勝不如由其道而敗¶
此類非一是皆真得吾夫子之心法葢深於春秋者也¶
自揚子雲猶有愧於斯況其他乎其得此意之純者在<md:KR4d0243_SBCK_077-3a>¶近世惟范太史唐鑑為庶㡬焉褒貶評論惟是之從不¶
以成敗為輕重也潘氏本楚莊王篇為第一他本皆無¶
之前後增多凡四十二篇而三篇闕焉惟玉柸竹林二
<pb:KR4d0243_WYG_077-3b>
篇之名未有以訂之更俟來哲仲方得此尤以為前所¶
未見相與校讐將寄江右漕䑓長兄秘閣公刻之而謂¶
余記其後¶
　　䟦宋宣獻公書李公垂詩編¶
李公垂詩編自號追昔遊宋宣獻公手書之可謂兩絕¶
乾道七年嘗宿剡川之龍宫寺見李公詩碑今在編中<md:KR4d0243_SBCK_077-3b>¶而有闕文亟為求石刻於寺補百餘言宣獻字畫精妙¶
而參以惡札如碔砆列於璠璵中益歎前輩之難及也
<pb:KR4d0243_WYG_077-4a>
宣獻父名臯不惟於本字缺筆髙字亦去其口尤見真¶
迹不疑如此等書皆親自傳錄春明三世以博洽稱有¶
以也夫公垂短小精悍才氣絶人其自言治行之偉如¶
此人品真可與文饒相上下惜乎二公徳度如此恩讎¶
太明以此得名位亦以此掇禍大雅曰君子實維秉心¶
無競誰生厲階至今為梗詩人之意謂厲階之生由夫¶
好競者為之也牛李二黨更相摩軋數十年而唐益以<md:KR4d0243_SBCK_077-4a>¶衰可不戒哉
<pb:KR4d0243_WYG_077-4b>
　　䟦周氏棣華編¶
歐陽公於燕兄弟之詩發不如友生之義髙矣此詩方¶
以兄弟為急而毛鄭二氏失其本義得公之言詩意始¶
明而末章猶未甚詳深哉詩人之㫖也儐爾籩豆飲食¶
之飫特一時之適耳使兄弟既具而無他則和樂至於¶
且孺猶孺慕之孺此真情也妻子人合也茍能好合猶¶
如琴瑟兄弟天倫也如其既翕而無間則其樂至於且¶
湛猶湛酒之湛其樂尤深矣故又曰如此則可以宜爾<md:KR4d0243_SBCK_077-4b>¶
<pb:KR4d0243_WYG_077-5a>
室家樂爾妻孥所謂人不間於昆弟之言而家肥矣是¶
究是圗亶其然乎而後篇終兄弟之道無餘藴矣前嵗¶
武寧周氏昆仲俱自上庠来見以棣華集求詩許之已¶
久今其季又至且流涕曰始與吾兄同致此懇不幸兄¶
亡矣願終恵之兄弟無故天下之樂事也余伯仲九人¶
僅存其四備嘗手足之痛為之感歎不足併書古詩之¶
義以遺之因以勉其後人毋隳此意以保其家周氏其¶
有興乎
<pb:KR4d0243_WYG_077-5b>
　　䟦林氏所藏趙清獻公父子詩<md:KR4d0243_SBCK_077-5a>¶清獻公以元豐二年春加太子少保致仕明年次子景¶
仁倅永嘉從公游天台雁蕩吳越間榮之至今廨宇有¶
戲綵堂猶以為盛事萱堂林先生隠居樂道與公父子¶
遊頃嵗客授之初登堂慕想嘗錄三人唱和之篇兹従¶
萱堂之元孫晉獲見真蹟以神道碑攷之正三年庚申¶
嵗也清獻父子定交寒士萱堂以布衣與大臣為寮友¶
髙風凛然俱可敬而仰哉
<pb:KR4d0243_WYG_077-6a>
　　䟦八陣圗¶
八陣自桓温一言之後無能究其説者乾道末年客授<md:KR4d0243_SBCK_077-5b>¶東嘉始聞其説於毘陵使君薛士隆而陳君又以薛氏¶
所傳握機及馬隆贊示余於是始見武侯之遺意王清¶
叔曉以要畧建安蔡季通元定著論尤詳嘉定三年編¶
修胡仲方榘示余一篇葢其婦翁王景醇方帥䕫門裒¶
前後衆説寄仲方且俾訪求遺逸余遂取所藏薛陳王¶
蔡四家之書悉以授之將以復寄䕫帥併刻焉武侯之
<pb:KR4d0243_WYG_077-6b>
陣原於先天六十四卦之方圖而其實則井田之遺法¶
也文中子以不井田為茍道且曰諸葛亮不死禮樂其¶
有興乎葢以深知井田之制也毘陵嘗問余曰一部周<md:KR4d0243_SBCK_077-6a>¶禮兵制何在對曰在夏官曰此但畋獵閲習坐作進退¶
之説且非兵制也對曰寓兵於農比閭族黨為伍為什¶
即其制也毘陵曰固然當知古人法制素明中外一致¶
非如後世别有兵法八佾之舞六十四人即此法也祭¶
祀燕饗猶以為用人人習熟公卿皆可為將帥用此道
<pb:KR4d0243_WYG_077-7a>
也法制既隳知兵者猶得遺意余因其言而攷之韓信¶
連百萬之衆戰必勝攻必取自謂多多益辦者此也項¶
羽敗亡之後以二十八騎分四隊而下尚能披靡漢軍¶
亦此也晉之馬隆以一小將自薦武帝傾意用之孤軍<md:KR4d0243_SBCK_077-6b>¶深入畧無後繼音問既絶而㨗奏忽聞則已斬樹機能¶
而平涼州矣史但言其用偏箱車今乃知其深於八陣¶
如此後之任將帥者可不知此哉¶
　　跋山谷竒崛帖
<pb:KR4d0243_WYG_077-7b>
山谷草書釣魚船上謝三郎之詞後有云上藍寺燕堂¶
夜半鬼出助吾作字故尤竒崛吾儕生晚恨不識山谷¶
上藍何等鬼物乃得以夜半助竒崛之筆此鬼正自不¶
凡¶
　　䟦劉資政遊縣學留題<md:KR4d0243_SBCK_077-7a>¶資政靖文劉公以大魁發身髙宗擢至侍從賢徳日著¶
而不見赫赫之名葢其人深沉醇厚盛徳若不足晚益¶
受知於孝宗乾道五年起之閒廢中先畀内祠兼侍讀
<pb:KR4d0243_WYG_077-8a>
除禮部侍郎權尚書年髙求退不至大用後以資政殿¶
學士致其事名莭始終與黄公中徐公嚞名位相似前¶
則有王公十朋周公操陳公良翰此皆孝宗盛時尊老¶
貴徳之懿也龍游有石而鋭古記有之曰尖石圜出狀¶
元紹興十有四年嵗在甲子大水去其鋭次年乙丑公¶
遂魁天下人皆以此為竒䜟而公處之泊然不有也鑰<md:KR4d0243_SBCK_077-7b>¶生晚不及拜公親聞介菴趙公少卿彦端云嘗自以好¶
論時事不知諱避時朝廷方經畧中原日為恢復之計
<pb:KR4d0243_WYG_077-8b>
調兵造甲諸郡頗擾多指言其非是或譖於上曰陛下¶
究心大舉凡所圗回但資趙彦端一笑爾趙頗聞之不¶
勝恐懼且謂使漢武帝聞此誅滅何疑已而寂然久乃¶
知劉公夜對上從容問曰聞卿監中有人笑朕所為者¶
公初不知端倪徐對曰聖主所為人安敢笑若議論不¶
同則恐有之上意頓解亦曰止是議論不同耳趙公聞¶
此感不容言又歎倉猝中出言之盡善若止曰無之未<md:KR4d0243_SBCK_077-8a>¶必其可深悟聖意也帝前動笏移南山推此一端以見
<pb:KR4d0243_WYG_077-9a>
獻納之有益于國者多矣鑰年十六時侍先太師仕柯¶
山兄弟學於郡庠者二年頗聞鄉之名公始末但聞公¶
之為士固窮力學以致膴仕不知其他也鑰四明汪出¶
表弟之子之彊力學决科作尉兹邑聞其居官殊有可¶
紀校文漕䑓竣事來見曰縣學大成殿建於至和二年¶
頽圮已甚齋館又甚焉幸士民之相安謀欲撤而新之¶
翕然響應動有緡錢數千可以興役此志甚嘉方勉使¶
成之又曰聞劉公布衣時因鄉飲酒禮之成嘗書講堂<md:KR4d0243_SBCK_077-8b>¶
<pb:KR4d0243_WYG_077-9b>
壁間以勉後學而壁壞不復存訪其家得之求跋於鑰¶
取而讀焉益知公之平素所以自勉所以教人之大方¶
槩見於此矣其曰山川雖秀未足誇而師友之益為可¶
恃㫖哉斯言然則尖石之䜟豈足為公道是宜刻之堅¶
珉以詔後来公以平日謙退故知之者寡此鑰所以不¶
能自己于言亦不嫌於太詳也頃先公守括蒼公之子¶
之衡宰龍泉縣有聲後為御史䑓檢法官今諸孫為守¶
為倅公之餘慶殆未艾也
<pb:KR4d0243_WYG_077-10a>
　　跋袁光祿(轂/)與東坡同官事迹<md:KR4d0243_SBCK_077-9a>¶慶歴詔郡國立學而置教官者纔數處多延致鄉里之¶
有文學行誼者為之師我髙祖正議先生教授四明前¶
後三十餘年一時名公皆在席下是時赴鄉舉者纔百¶
餘人解額六人試于譙樓秋賦之年先生謂舒公亶袁¶
公轂羅公適曰二三子學業既成不應有妨里人薦名¶
于是舒試于鄉袁試于開封羅試于丹丘三人皆在魁¶
選實為一時之盛舒以舜琴歌南風袁以易更三聖賦
<pb:KR4d0243_WYG_077-10b>
名于時而袁之著述傳于世者有韻類題選百卷後學¶
賴之元祐五年倅杭州東坡為郡守相得歡甚有迓新<md:KR4d0243_SBCK_077-9b>¶啟事坡書龍泉何氏留槎閣記介亭唱和詩坡次韻二¶
詩一謝芎椒一為除夜如别乗一來風月平分破之詞¶
最為膾炙正為公而作則其賓主之間風流可想而知¶
也抑嘗聞坡一日謂公曰素知博洽試徴韈事公一夕¶
錄數十百項坡曰可謂博矣又從而增之前輩之不倦¶
于學如此尚書豐公稷亦正議之髙弟誌公之墓當崇
<pb:KR4d0243_WYG_077-11a>
寧中方諱言蘇氏但言為守者至不言坡之姓字鑰隨¶
侍括蒼於郡齋見公作守時十詩石刻摹遺其家此外¶
罕見公之遺文自少學賦最重韻類之書竊以為古今<md:KR4d0243_SBCK_077-10a>¶類書第一葢類書必須分門雖多出名公而事多重叠¶
又必有雜門惟此書以韻别之讀者隨字徑取一索而¶
獲每一目之下必有賦題故以題選為名况公編纂精¶
確諸經注疏搜括無遺蜀有書林號為該博止取白氏¶
六帖散于此書之間其實反成猥釀殊失本意世鮮知
<pb:KR4d0243_WYG_077-11b>
者公之五世孫槱錄公與東坡同官事迹及豐公所為¶
銘謂鑰書于後因誦所聞併書之兩家子弟衰門既幸¶
未墜而公之後儒風有興有孫字質甫好古篤學教子¶
有聞于時覺名鄉書燮以吏部知九江槱以特科為丞<md:KR4d0243_SBCK_077-10b>¶燮之子肅甫一孫字叔平又有名方亦以特科進其子¶
洽與肅俱收世科其興殆未艾也羅公亦為杭之貳車¶
與坡同時有啟云談笑風雲咳唾珠玉弟兄射䇿有機¶
雲慷慨之風父子談經無歆向異同之論是故名動四
<pb:KR4d0243_WYG_077-12a>
海號稱三蘇亦為坡所深知意與公適相先後因附見¶云¶
　　書陳止齋所作張忠甫墓銘後¶
乾道七年客授東嘉獲従一時賢士遊忠甫居城南相¶
見如平生歡學校中小有所聞必詰其始末而是正之<md:KR4d0243_SBCK_077-11a>¶畧無隠情嘗曰性直言惷執友或不能堪不意子之從¶
我如流也鑰曰朋友道䘮已久勁語實所樂聞以此終¶
三年往来如一日又自言舊與其友謝君黔講易謂易¶
與春秋未易窺測詩書執禮夫子雅言于是相與讀書
<pb:KR4d0243_WYG_077-12b>
與詩儀禮雖非全書而禮莭具在自古以為難讀而公¶
獨熟復而躬履之貳卿曾公逮時以吏部典州取其所¶
校定大字刻之實為善本嘗問何以不仕曰今之仕皆¶
非古之道是以雖貧而不願祿也問其説曰始至則朝¶
拜遇國忌則引緇黄而薦在天之靈皆古所無也其持<md:KR4d0243_SBCK_077-11b>¶論不回類此後十五年叨冒假守則公已亡又二十五¶
年當嘉定四年凡始以志銘求書丹感念疇昔併書于¶
後
<pb:KR4d0243_WYG_077-13a>
　　跋唐林夫父子帖¶
唐質肅公盛名士大夫户知之少時見唐氏風憲記及¶
東坡守杭州贈林夫詩又知有林夫之名鄭君寅宰吉¶
之太和今工部尚書汪季路其舅也以林夫嘗自諫院¶
謫五羊移監太和鹽酒税遂取所藏林夫所書少陵劍¶
器行哀江頭二詩與家問等及其父翰林侍讀學士彦<md:KR4d0243_SBCK_077-12a>¶猷二帖併使刻之縣有林夫墨池山谷後為令嘗為之¶
賦詩則其工書可知父子筆墨相照映後来當自知識
<pb:KR4d0243_WYG_077-13b>
别不待贊揚云季路好古有素鄭宰實知樞宻院恵叔¶
之次子聞其博雅有能稱必能訪求遺迹以増益之¶
　　跋六逸圖¶
　　　孫登長嘯　馬融卧吹笛　陶潛漉酒巾¶
　　　邊韶晝眠　阮孚蠟屐金貂換酒　畢卓甕下¶
　　　　雅　放　樂　暢　逹　逸　蘇子美書¶
頃在髙炳如家見案上有六逸圗意其為竹谿李白孔<md:KR4d0243_SBCK_077-12b>¶巢父諸賢閲之乃孫登馬融陶潛邉韶阮孚畢卓此卷
<pb:KR4d0243_WYG_077-14a>
絶似而有滄浪真蹟以六字目之尤為可寶余于此見¶
淵明又在館中見唐人為太白寫照始知今世所畫陶¶
則狀其逺韻李則極其俊氣殆出龍眠諸人意匠未必¶
真也展玩未已童子忽曰豈針灸圖耶坐客為之絶倒¶
　　跋吉日圖¶
此圖古矣意其出于唐人是時六經未版行本各不同¶
故滄浪錄舊文而以今本證之前有壯士驅羣醜而前¶
以待王射得悉率左右以燕天子之意然御者當居中<md:KR4d0243_SBCK_077-13a>¶
<pb:KR4d0243_WYG_077-14b>
以執轡主將居左必擇勇者為右此畫御者或在左或¶
在右殊未曉也¶
　　跋史文恵公帖¶
四明沈氏累世為儒鑰幼年猶及識博羅公是生三子¶
長字公權為鄉人師表晚始得官太師史文恵王篤布¶
衣之交薦之孝宗上殿改秩為紹興簽判次字髙卿少¶
負俊才紹興十四年初開太學時侍郎髙公為司業陳¶
公少南為博士皆極天下選得髙卿春秋巻寘之首選
<pb:KR4d0243_WYG_077-15a>
聲名籍甚竟以㤙科第一尉食祠祿以終簽判有子曰<md:KR4d0243_SBCK_077-13b>¶煥官雖不逹而有盛名尉有子燠力學未效家藏太師¶
所作博羅挽詩及薦尉公于梁丞相帖足以見太師垂¶
情寒士又以知尉之有以得此也前輩日逺後來者可¶
不勉紹遺風乎撫卷三歎謹書其後而歸之¶
　　跋范丞相江西唱和詩卷¶
髙平公相業之詳見于王大參瞻叔所作行狀公之第¶
四子孝隆棟實為鑰妻之姑之夫獲聞公平生尤著初
<pb:KR4d0243_WYG_077-15b>
赴廷試京師人已傳惟襄陽一范吳興一劉直言時方¶
佞諛成風人已想望風采暨臚傳盡甲科不見二公姓<md:KR4d0243_SBCK_077-14a>¶名李丞相士美以攷官侍立出班奏知徽宗亟命索此¶
二巻進讀嘉歎再三遂俱寘第二甲首公既得官時何¶
丞相文縝方為内相往别之何公曰如公等人物豈應¶
墮州縣中公年始逾冠對曰偶叨名第且欲歸山中讀¶
書未暇求進也何公尤加歎賞贈以詩曰漢廷初唱乙¶
科時陛楯何知亦歎咨天子方將前席問將軍焉用免
<pb:KR4d0243_WYG_077-16a>
冠為髙風已側諛臣目異日應伸壯士眉更向山中讀¶
書去功名如此不嫌遲然公竟自此横翔三十一嵗為¶
髙宗朝名相兹得敬觀詩篇遺墨敢識舊聞于後劉公<md:KR4d0243_SBCK_077-14b>¶名寧止云¶
　　跋米元暉著色春山¶
向薌林有題元暉横軸云早為山谷印可晚陪帝所清¶
閒筆力休論扛鼎神工更解移山向日家居道士今朝¶
落筆仙鄉胸次山髙水逺筆端雲起風狂可謂曲盡矣
<pb:KR4d0243_WYG_077-16b>
闗仝李成皆世名筆多大山喬嶽之形元暉專貌江南¶
山水自成一家此卷尤為勝絶超然故物也後人多作¶
贋本去此逺矣¶
　　跋王都尉湘鄉小景<md:KR4d0243_SBCK_077-15a>¶國家盛時禁臠多得名賢而晉卿風流尤勝頃見雅集¶
圖坡谷張秦一時鉅公偉人悉在焉淮海詞所謂憶昔¶
西池㑹鴛鷺同飛葢者又有詩云夢入平陽舊池館隔¶
花猊口吐清寒皆為此也嘗畫孫浩然金陵離亭燕詞
<pb:KR4d0243_WYG_077-17a>
多少六朝興廢事盡入漁樵閒話曲盡其妙今又見湘¶
鄉小景著身富貴不以平陽池館為戀而樂荒閒之野¶
雖嘗因謫居而見之四時草木羣飛皆有生意胸次可¶
想而知¶
　　跋楊叔禹所藏東坡帖<md:KR4d0243_SBCK_077-15b>¶二疏淵明洎文太師其退一也老矣既退復來求去未¶
得尤有感于斯言坡公猶以名位過分日負憂責吾曹¶
豈容安處耶
<pb:KR4d0243_WYG_077-17b>
人言作文當如作家書長公家書即文也如此等帖可¶
以弔䘮問疾而廢之乎¶
紹熈四年余以左史攝詞掖為殿試篇排官楊渾甫為¶
檢院其子叔禹登甲科明年嘗書此卷又明年當慶元¶
改元余自天官出守婺女叔禹送以詩有云為漢寢謀¶
惟汲直在唐無黨只香山雖不敢當實佳句也萬里之<md:KR4d0243_SBCK_077-16a>¶别余自廢退十三年又已休致不謂復來而叔禹召還¶
由學館入冊府再見恍如隔世坡帖八軸復得披閱慨
<pb:KR4d0243_WYG_077-18a>
念疇昔遂書卷末云¶
　　又跋東坡三笑圗贊¶
坡書三笑圗贊不言為誰山谷實以陶陸逺公事陳賢¶
良舜俞廬山記亦云舉世信之有宗室彦通字叔逹作¶
廬嶽獨笑一編乃以為不然謂逺公不與脩静同時余¶
曾因其言細攷之十八賢傳逺公卒于晉義熙之十二¶
年丙辰年八十三而吳筠所撰簡寂陸君碑修静卒于<md:KR4d0243_SBCK_077-16b>¶宋明帝元徽五年丙辰去逺公之亡正一甲子而修静
<pb:KR4d0243_WYG_077-18b>
年七十有二推而上之生于義熈之三年丁未逺之亡¶
修静才十嵗況修静宋元嘉末始來廬山逺之亡已三¶
十餘年淵明之亡亦二十餘年矣淵明生于晉興寧之¶
乙丑少逺公三十一嵗卒于元嘉之四年丁卯逺亡時¶
淵明年已五十矣固宜相從姑志之以示好事者¶
　　跋曾召南所藏先侍郎訓戒¶
諡法尚矣子孫孰不欲顯其先世然罕有以清為諡者¶
嘗求之周公之法及春秋廣諡沈約扈蒙諸書皆無清<md:KR4d0243_SBCK_077-17a>¶
<pb:KR4d0243_WYG_077-19a>
字惟賀琛之書乃有其三曰弗邇聲色曰清弗殖貨利¶
曰清臨官潔正曰清蘇老泉之書有其一曰避逺不義¶
曰清有如趙清獻公豐清敏公皆世所歸重若趙清憲¶
則未免有議之者矣葛文康公之父官雖未及特諡清¶
孝頃見文康謝表有云俯惟先臣夙有卓行飲冰自勵¶
清每服于人知負米服勤孝實由于天禀觀休寧以語¶
姜尉之言可謂嚴矣至曾文清公乃得此名公論為之¶
翕然鑰初筮永嘉時侍郎由吏部郎典州親見美政後
<pb:KR4d0243_WYG_077-19b>
十五年叨冒假守凡事以為模楷今閲此卷訓戒其子<md:KR4d0243_SBCK_077-17b>¶引文康之言洎文清之書兩家皆以清易名者清白之¶
傳可知三讀歎仰不已召南久更事任已有所試矣其¶
益思所以振家聲者哉¶
　
　
　
　攻媿集卷七十七
