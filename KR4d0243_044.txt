# -*- mode: mandoku-view -*-
#+TITLE: 攻媿集
#+DATE: 2015-09-23 10:23:12
#+PROPERTY: LASTPB  <md:KR4d0243_SBCK_043-1a>
#+PROPERTY: JUAN 44

¶
<md:KR4d0243_SBCK_044-1a>¶
<pb:KR4d0243_WYG_044-1a>
欽定四庫全書
　攻媿集卷四十四¶
　　　　　　　　　　　　　宋　樓鑰　撰¶
　内制¶
　　端明殿學士四川宣撫副使安丙乞宫觀不允詔¶
卿沈毅善謀尤長將略内鉏臣姦外禦強敵履天下之¶
至難為全蜀之司命虜實畏卿如所謂祭北門祭西門¶
者然彼之披亦窮矣乃睠西顧嘉歎不忘方升書殿之
<pb:KR4d0243_WYG_044-1b>
班以重閫外之寄胡為引疾願解印章朕方賴卿以當¶
一面賢于長城逺矣卿其身任保障之責以稱朕意<md:KR4d0243_SBCK_044-1b>¶　　京西湖南北路宣撫使宇文紹節辭免除寳謨閣¶
　　學士不允詔¶
入陪經幄外暢王靈既物望之愈隆豈襃章之可後卿¶
受才挺特抗志崇深不惟誓報于國恩尤欲仰追于祖¶
烈宣威邊徼遂寛北顧之憂寓直文謨益峻西清之職¶
尚殫忠藎嗣有寵嘉毋事牢辭亟祇新渥
<pb:KR4d0243_WYG_044-2a>
　　新除寳謨閣直學士李寅仲辭免召赴行在不允¶
　　詔¶
朕志于有為心不忘逺矧惟簪槖之舊具宣藩翰之勞<md:KR4d0243_SBCK_044-2a>¶既頒優恩仍趣歸覲卿素全忠孝備著事功豈惟勁草¶
之知實障狂瀾之倒峻西清之職未稱眷懐望東海之¶
來方深渇想尚騰遜牘未就鋒車式遄其馳勿重有請¶
　　禮部侍郎章良能乞宫觀不允詔¶
卿以該洽通敏之才洊直鼇禁亦既三載身兼數器宣
<pb:KR4d0243_WYG_044-2b>
勞翰墨之間夥矣朕更化之初大述作多出卿手方有¶
賴于論思之助遽欲以目眚求退非所樂聞也卿雖欲¶
奉身而去使朕幾似于棄才者可乎其安厥位勿重有¶
請<md:KR4d0243_SBCK_044-2b>¶　　新除觀文殿學士趙彦逾再辭免不允不得再有¶
　　陳請詔¶
朕更化之始登用賢才宗老典刑無如卿者閔勞以官¶
職之事雍容進讀以冀日新之益進班延恩少示眷意
<pb:KR4d0243_WYG_044-3a>
一辭贅矣況于再乎身其康強謀猶克壯少親醫藥毋¶
復重陳勉為朕留以繫人望¶
　　侍讀趙彦逾倪思宇文紹節侍講章良能辭免進¶
　　講毛詩終篇轉一官不允詔¶
朕日御邇英講明經理三百五詩至是終篇叙進官聨<md:KR4d0243_SBCK_044-3a>¶厥有故典卿為宗老(倪思章良能云卿居從列/宇文紹節云卿雖處閫外)實助緝¶
熈毋事固辭益思所以輔朕之不逮¶
　　新除刑部侍郎曽㬇辭免不允詔
<pb:KR4d0243_WYG_044-3b>
朕更新治化欽恤刑章遴選貳卿久令攝事以卿性資¶
直諒器度寛洪承東魯之儒風襲南豐之家學比安閒¶
外促使來歸入對便朝喜聞正論刑惟弼敎方有望于¶
老成徳本好生當務先于明恕亟祇隆委勿事牢辭¶
　　吏部侍郎梁季珌乞宫觀不允詔¶
惟卿先正受知髙皇既登聽履之班尤多活國之計是<md:KR4d0243_SBCK_044-3b>¶宜有子為予從臣比更民曹浩穰之司又厯銓部公方¶
之選胡為引疾乃欲求閒尚安厥官以副眷倚之意
<pb:KR4d0243_WYG_044-4a>
　　刑部侍郎曽㬇辭免兼同修國史兼實録院同修¶
　　撰不允詔¶
昔在先世嘗繼列于史官爾為近臣亦洊司于直筆間¶
居自適更化惟新召還獻納之聨兼畀纂修之舊豈特¶
助成于國典抑將大振于家聲明命既頒遜辭可略¶
　　福州觀察使鎮江府駐劄御前諸軍都統制兼知¶
　　揚州畢再遇乞奉祠不允詔<md:KR4d0243_SBCK_044-4a>¶牧守之良方圖久任將帥之重尤戒迭更惟卿沈鷙之
<pb:KR4d0243_WYG_044-4b>
資拳勇自奪身經數載最多汗馬之勞賞不踰時亟上¶
亷車之峻領京口戎旃之寄鎮淮堧制閫之雄深明保¶
障之圖日講留屯之策流民寖復信使始通甫臻按堵¶
之期遽上奉祠之䇿良民爾位以訖外庸¶
　　皇太子某辭免毎遇視事令侍立宰執赴資善堂¶
　　㑹議不允詔(嘉定元年/¶閏四月)
朕惟古者立國必建儲闈共為子職實資主器之重惟¶
予元子篤意問學年未及冠綽如成人朕欲俾爾習知<md:KR4d0243_SBCK_044-4b>¶
<pb:KR4d0243_WYG_044-5a>
國家之務侍立吾左預聞政事師賔㑹議皆吾大臣朕¶
方一新治體兼聽公言爾當周旋其間日増聞見以成¶
温文之徳尚其勉旃毋事多遜¶
　　四川宣撫副使安丙再辭免資政殿學士不允不¶
　　得再有陳請詔¶
朕更化以來愛惜名器未嘗輕以假人其有度越拘孿¶
超資級而授者非如卿之雋功茂績不予也書殿升華¶
以所以待執政者待卿其内撫兵民外飭邊備使全蜀
<pb:KR4d0243_WYG_044-5b>
之境奠枕無虞以稱朕委任之意以保爾功名之成可<md:KR4d0243_SBCK_044-5a>¶矣服我休命毋為固辭¶
　　皇伯嗣秀王師揆生日詔(嘉定元年五/¶月十五日)
薰風南來當朱明之方半望舒東出慶伯父之始生是¶
曰宗英宜膺天夀匪頒惟舊寵數益新¶
　　新除吏部侍郎章良能辭免不允詔¶
卿以剛勁之資濟以博洽之學為吾詞臣仍兼數器其¶
在儀曹事有不可者堅執不移朕所歎嘉進貳天官其
<pb:KR4d0243_WYG_044-6a>
以處儀曹者處之柅吏姦明銓法庶使無賢愚同滯之¶
嗟何為固辭更欲求去非所望也<md:KR4d0243_SBCK_044-5b>¶　　新除侍衛步軍副都指揮使夏震辭免不允詔¶
卿赤心體國忠勇自將久攝殿巖尤見勞效步旅謀帥¶
卿實宜之其為吾協和三軍訓之以義密衛行闕以折¶
遐衝胡為固辭其服休命¶
　　開府儀同三司楊次山生日詔(嘉定元年六/月二十三日)¶
卿志樂燕間躬持亷靖時當初度宜介多祥是為戚閈
<pb:KR4d0243_WYG_044-6b>
之華爰厚上方之錫¶
　　知閤門事楊谷乞祠不允詔¶
卿戚畹之良周行素謹職司賔閤寵畀亷車忽求祠館<md:KR4d0243_SBCK_044-6a>¶之閒欲侍家庭之佚且弟兄並列于朝著以何嫌倘父¶
子退休在眷私而有歉惟益崇于謙靖亦奚慮于滿盈¶
其服厥官毋庸有請¶
　　寳謨閣學士前四川安撫制置使楊輔乞宫觀不¶
　　允詔
<pb:KR4d0243_WYG_044-7a>
朕以國家多囏更化善治收用耆耉如恐不及慨念舊¶
學存者㡬人就傳之初卿為首選葢吾烈祖之所親擢¶
向者持槖未久翩然西歸朕念此弗忘也非不知制閫¶
之重有賴壯猶而圖任之意則有所在召節既往注想<md:KR4d0243_SBCK_044-6b>¶待卿控辭愈切殊用憮然載覽封章宣示邇列備見愛¶
君憂國之志益知尊主庇民之學然與其獻言于萬里¶
孰若造膝而陳前乃欲引疾求間效蜀莊之沈冥何耶¶
矧西蜀之士卿為標表肯為朕行則後生英俊將于于
<pb:KR4d0243_WYG_044-7b>
而來矣三命益勤朕志不易勿復有讀式遄爾征¶
　　京西湖南北路宣撫使宇文紹節乞祠不允詔¶
卿以通敏之才淵博之學起趨勲名之㑹欲報家國之¶
仇輟從經帷出撫邊徼修好伊始息肩可期有如賢勞¶
盍還舊著屬以繕修備禦之未畢勞來安集之方勤將<md:KR4d0243_SBCK_044-7a>¶圖爾功少俟其定忽上真祠之請欲為便道之歸在卿¶
則固所願焉于朕則豈所望者其攄長算毋有遐心¶
　　右丞相錢象祖乞解罷機政不允詔
<pb:KR4d0243_WYG_044-8a>
方國家多事之時任廟堂一相之職卿蓋屢形于固避¶
朕亦自知其甚難然而朕以更化云初尤冀和平之福¶
而卿受恩最厚素為忠孝之家正使慮有未周力有弗¶
及猶需同心協志求以尊主庇民而況察卿之才為衆¶
所服寵以告廷之拜豈曰厯階而升幸邊瑣之粗寜恐¶
事機之難測中外未能小息臣主靡容自安旱魃既馳<md:KR4d0243_SBCK_044-7b>¶星文未格日不暇給他何可言偶㣲爽于節宣宜倍加¶
于攝養勿念去計共圖治功宵盰實勤曷嘗以位為樂
<pb:KR4d0243_WYG_044-8b>
燮調有賴安得奉身而歸¶
　　新除御史中丞章良能辭免不允詔¶
朕惟振朝廷之紀綱當先重紀綱之地新天下之耳目¶
必遴求耳目之官卿鯁亮之資淵深之學自奮于韋布¶
之日有聞于搢紳之儒雖遍厯于清華亦屢更于夷險¶
處身無玷疾惡如風欲堅塞于倖門曽不辭于怨府彈¶
撃之任簡求實宜其力辨于官邪以共扶于國論發卿<md:KR4d0243_SBCK_044-8a>¶所藴助朕有為勿騰避寵之章益勵敢言之氣
<pb:KR4d0243_WYG_044-9a>
　　衛涇乞解罷機政不允不得再有陳請詔¶
居九五之正位方以遇災而憂何二三之大臣皆欲引¶
身而去豈朕所望于卿奚安尚賴同寅而協恭庶幾轉¶
禍而為福要須持久或可圖功雖屢請以難從毋再辭¶
而為贅¶
　　錢象祖乞歸田里不允不得再有陳請詔¶
朕慨踐阼之既久念治效之不進不惟不進殆將阽危¶
是以惕然改圖勵精更化庶幾更也人皆仰之之意首<md:KR4d0243_SBCK_044-8b>¶
<pb:KR4d0243_WYG_044-9b>
論一相得卿之賢旁招俊乂如恐不及前此寒心數月¶
方幸交鄰少定可以盡力内治自卿及執政以至論思¶
之臣造膝而言無不傾聽君臣之間了無疑阻卿等以¶
災異請去朕方側身自儆不容重陳而數日以來廟堂¶
五臣而三求退留行之詔屢下請猶未巳不惟朕失所¶
望四方傳聞其謂朕何卿以勤勞致愆調攝惟益謹藥¶
餌以速痊愈所謂故國者有世臣之謂也非卿而誰其¶
體一心勿致三瀆
<pb:KR4d0243_WYG_044-10a>
褒語卿相予未久備整忠勞方圖内修正藉協賛知<md:KR4d0243_SBCK_044-9a>¶卿
小疾予告甚優佇聞有瘳勿復言去¶
　　刑部侍郎曽㬇乞祠不允詔¶
朕延登耆雋列在邇聨豈惟資讞議之平真有賴論思¶
之益卿夙髙譽處久樂燕閒粤從一節之趨増重貳卿¶
之選惟明克允方持憲以盡公非道不陳曽閲時之未¶
久忽披來諗遽欲告歸有嘉易退之風殊匪趣還之意¶
刑章方簡議無待于過三史筆至嚴職何妨于共二少
<pb:KR4d0243_WYG_044-10b>
安定著難徇謙辭¶
　　禮部尚書倪思乞祠不允詔<md:KR4d0243_SBCK_044-9b>¶朕召收舊人以圖新政比者凡有一事宰輔相與謀于¶
廟堂侍從相與議于臺省粗無過舉朕心以懌今兹未¶
能略定而求去者紛然從班亦有一二矣矧卿素為敢¶
言自陳讜論不畏強禦不避怨仇厯厯為朕陳之擢長¶
儀曹以示襃表亦為此舉何耶朕求其故豈朕有以致¶
此耶相應以文止見辭費惟當一切不聽庶㡬以一天
<pb:KR4d0243_WYG_044-11a>
下之觀瞻其體眷懐勿復有請¶
　　簽書樞密院事林大中乞仍舊休致不允詔¶
朕更化之初未遑他務求賢甚急首召耆英起自挂冠<md:KR4d0243_SBCK_044-10a>¶之餘擢居持橐之長延登樞筦増重朝廷言必出于内¶
心謀實稽于古訓倚毗方切而疾遽侵沖養有來何恙¶
不已胡為騰奏即欲告歸尚精醫藥之調以繋搢紳之¶
望¶
　　江淮制置大使丘崈乞致仕不允詔
<pb:KR4d0243_WYG_044-11b>
朕惟屯禁兵百萬而邊鄙是虞開幕府四三而留都尤¶
急畀以樞廷之寄増吾天塹之雄卿久安里閭洊分帥¶
閫徒得君重肯為朕行上寛宵旰之憂外撫貔貅之衆¶
盡護諸將獨當北門草木亦知其威名狄鞮想聞乎風<md:KR4d0243_SBCK_044-10b>¶采力禆廟論卒靖封陲人皆望歸衮之期卿乃有掛冠¶
之請矧方叔之謀猷克壯而晉公之神明不衰益堅體¶
國之心毋作明農之計¶
　　寳謨閣直學士李寅仲乞祠不允詔
<pb:KR4d0243_WYG_044-12a>
朕緬懐巴蜀之民未嘗忘逺夢想淵雲之彦尤務招來¶
卿蚤冠倫魁久騰英譽洊登朝蹟嘗為獻納之臣出殿¶
侯邦尤著蕃宣之績特立搶攘之際實増嘉歎之深升¶
學士之班既以旌其風節趣鋒車之召誠有望于謀謨¶
何辭之煩以疾來諗萬里云逺當已戒途三命滋恭諒<md:KR4d0243_SBCK_044-11a>¶無俟駕¶
　　右丞相錢象祖辭免提舉國史院實録院提舉編¶
　　修國朝㑹要不允詔
<pb:KR4d0243_WYG_044-12b>
纂修史冊深賴于公平㑹稡典章尤先于鴻博允資碩¶
輔坐總宏摹卿識洞古今學該流略接詞華于奕葉用¶
則有餘攷故實于累朝藎其素習舉以並命了無異辭¶
毋遜牘之重陳期奏篇之俱上¶
　　參知政事雷孝友辭免權監修國史日厯不允詔¶
宻贊政塗日預萬機之決參提史筆正資數器之兼卿<md:KR4d0243_SBCK_044-11b>¶早冠詞場寖登冊府迨通班于侍從已嘗賴于纂修朕¶
慨大典之未興選鴻儒而坐領趣就累朝之策仍嚴繫
<pb:KR4d0243_WYG_044-13a>
日之書故事當然謙辭可略¶
　　刑部侍郎曽㬇辭免兼太子詹事不允詔¶
朕遴選從臣方賴論思之益精求儲寀尤資輔𨗳之功¶
卿累葉儒風半生朝蹟何止衣冠之偉實為簮槖之英¶
擢處宫端允符公論亟承明命毋庸固辭¶
　　觀文殿學士侍讀趙彦逾乞歸田里不允詔¶
朕更化之始起大老于東海之濵明徳懿親老成典刑<md:KR4d0243_SBCK_044-12a>¶趣行造朝國勢増重訏謨逺慮見于進讀圖任共政束
<pb:KR4d0243_WYG_044-13b>
于定制偃息藩魏人望所歸小疾既痊正宜休養大臣¶
不可以暑行其為朕留庶幾猶得奉露門之從容也¶
　　吏部侍郎梁珌乞待次州郡不允詔¶
朕惟論思之臣欲全進退之義若其未可以去則亦難¶
以遽從卿為國宣勞既云累嵗任予典選實號劇曹胡¶
為抗章必欲求外冕旒密侍正有賴于協恭符節屢更¶
顧奚煩于詳試尚安舊著以副眷懐¶
　　禮部尚書倪思乞待次州郡不允詔<md:KR4d0243_SBCK_044-12b>¶
<pb:KR4d0243_WYG_044-14a>
卿以一時人物之望召還未乆拳拳獻納朕所樂聞何¶
嫌何疑屢欲求外此固足以見難於韓退之節非朕所¶
以待卿者且更迭之制豈為卿輩設㢤¶
　　江淮制置大使丘崈再辭免召赴行在不允不得¶
　　再有陳請詔¶
卿以超世之資篤濟時之志久安故里曽不忘畎畂之¶
思洊鎮陪都専以徇國家之急言皆底績事不辭難禦¶
侮折衝既以著偃兵之效聞命引退謂不應俟駕而行
<pb:KR4d0243_WYG_044-14b>
一歸疑丞之班足為宗社之重既頒温詔日俟來音共<md:KR4d0243_SBCK_044-13a>¶政而圖舊人注想以待元老而乃抗章至再稱疾愈堅¶
極知難進之風殊非虚佇之意況聞老而益壯氣不少¶
衰式遄其馳以副所望使朝廷得以諮訪而搢紳視為¶
表儀務逺乃猷以弼予治顧何恙之不已諒無説之可¶
辭¶
　　知平江府李大異辭免除寳謨閣直學士不允詔¶
朕惟斯民宅生于牧守苟有治理效者倣虞朝攷績之
<pb:KR4d0243_WYG_044-15a>
法取宣帝増秩之意不惟示勸抑以數易為重也卿以¶
諍臣出守吳㑹政聲上徹朕所深知進職西清庸示襃<md:KR4d0243_SBCK_044-13b>¶表成命已頒尚何辭焉¶
　　賜皇太子生日詔(嘉定元年八/¶月十七日)
敕某商顥中分良初度賜生設醴用為宴衎衎之資授¶
粲貽牟仍厚匪頒之寵共期難老益體隆私¶
　　通奉大夫趙師&KR0759;辭免復寳謨閣直學士依所乞¶
　　宫觀不允詔
<pb:KR4d0243_WYG_044-15b>
卿起臨近甸嘗著外庸既辭制閫之行仍徇祠庭之請¶
念宣勞于北固欲華爾歸俾寓直于西清但仍其舊卿¶
毋多遜朕不汝忘<md:KR4d0243_SBCK_044-14a>¶　　觀文殿學士何澹再辭免知建昌府仍奉祠禄不¶
　　允不得再有陳請詔¶
以金陵而為陪都保釐素重護天塹而開制閫委寄尤¶
隆卿以時名人為予舊學蚤膺擢任屢嘗入從以出藩¶
尋遂登庸俾爾貳公而洪化(時洪化之洪宋/  避廟諱所改)方權臣之
<pb:KR4d0243_WYG_044-16a>
用事宜正論之多違久鎮三山時稱治最言歸數載朕¶
不汝忘屬邊鄙之甫寜擇邦侯而分遣惟大使之所莅¶
非良弼其誰宜朕方躬宵旰之勤卿當體股肱之寄聞¶
命引道知己屈于中途奉親為榮顧何妨于色養毋格<md:KR4d0243_SBCK_044-14b>¶成渙式遄爾驅¶
　　鎮江府都統制畢再遇乞歸田里不允詔¶
卿以拳勇之資挾忠毅之氣撫士最為得衆遇敵幾于¶
無前外則營壘之不譁内則里閭之甚靖屬邊陲之甫
<pb:KR4d0243_WYG_044-16b>
定亦信使之交通諸將于焉少休來奏亦求引退乃眷¶
維揚之重鎮實為淮甸之要衝其為朕以少留豈于卿¶
而獨後總周廬而入衛終當誰歸歌出車以勞還固應¶
有日¶
　　京西湖南北路宣撫使宇文紹節辭免召赴行在<md:KR4d0243_SBCK_044-15a>¶　　不允詔¶
卿以勸誦之近臣往宣威于遐徼邊陲以靖邦好汔修¶
爰念賢勞亟頒命召何控辭之未已义引疾以為言朕
<pb:KR4d0243_WYG_044-17a>
渇想風儀急聞方略俟交符于制閫即趣駕于歸途毋¶
復重陳副予虚佇¶
　　何澹辭免兼江淮制置大使不允詔¶
國家間遣輔臣往營邊事粤從近代加以大名不惟欲¶
憂顧之寛正以増使華之寵疇咨于衆喜得其人卿以¶
舊弼之賢畀留都之寄英聲有素輿望已孚疆場甫寜<md:KR4d0243_SBCK_044-15b>¶先上宣威之組江淮併護再隆分閫之稱其為朕行徒¶
得君重獨當一面正資經理之良坐使諸軍咸屬指呼
<pb:KR4d0243_WYG_044-17b>
之下往祇成命毋致牢辭¶
　　新除煥章閣學士改知江陵府充京西湖北路制¶
　　置使李大性辭免乞奉祠不允詔¶
謀帥以鎮上游素為重任分閫以護兩道尤賴長才卿¶
久列從臣屢更藩服比奏三吳之課繼擁七閩之麾方¶
塞北之休兵屬荆南之缺守仁聲夙著僉論攸推進學¶
士之清班益隆眷倚總邊庭之諸將咸莅指呼引道既<md:KR4d0243_SBCK_044-16a>¶前遄驅毋緩爰事循墻之避佇聞洗印之期
<pb:KR4d0243_WYG_044-18a>
　　新除同知樞宻院事丘崈辭免不允詔¶
朕厲精更化當饋思賢樞庭既得于耆英宣室實深于¶
注想謂何恙之不已故申命以益勤載覽封章備陳疾¶
狀使翦須而可療亦所當為倘賜几而肯來自應増重¶
宜進萬金之藥勿為三命之辭<md:KR4d0243_SBCK_044-16b>¶　
　
　
<pb:KR4d0243_WYG_044-18b>
　
　
　
　
　
　
　
　攻媿集卷四十四
