# -*- mode: mandoku-view -*-
#+TITLE: 攻媿集
#+DATE: 2015-09-23 10:23:11
#+PROPERTY: LASTPB  <md:KR4d0243_SBCK_005-1a>
#+PROPERTY: JUAN 6

<md:KR4d0243_SBCK_005-22a>¶
<md:KR4d0243_SBCK_006-1a>¶
<pb:KR4d0243_WYG_006-1a>
欽定四庫全書
　攻媿集卷六¶
　　　　　　　　　　　　　宋　樓鑰　撰¶
　古體詩¶
　　石時亨飽山閣¶
　　　乾道七年冬見時亨相與登飽山閣淳熙七年¶
　　　秋又過之今三十有三年矣時亨書來索詩老¶
　　　矣日困憂責之重應酬之繁何處有此慨念舊
<pb:KR4d0243_WYG_006-1b>
　　　逰況昔止齋陳君舉洎薛象先諸公往來必逰¶
　　　焉此閣名因以傳黄文叔則又里人也存者無<md:KR4d0243_SBCK_006-1b>¶　　　幾併于末章見之率爾有作蕪拙媿甚¶
層層得好山是處足飽看君眞樂山者心地尤平寛生¶
長山水縣慣見青巑岏築室欲飫賞憑虚著危欄天亦¶
遂君意俾君老其間塲屋早得名晚始就一官官又不¶
得進甘心樂瓢簞官少家食多知更幾暑寒朝見山嵐¶
髙暮喜山雲還山氣日夕佳秀色幾可餐晴雨各變態
<pb:KR4d0243_WYG_006-2a>
雪月更萬端于山真屬饜清明流肺肝膏粱與芻豢與¶
世殊鹹酸久矣謝世紛屏息專内觀鬢無一莖白八十¶
顔如丹所得不既多愈飽天不慳此閣本不華何處無<md:KR4d0243_SBCK_006-2a>¶此山苟為名利驅人境無相闗吾鄉山苦逺可望不可¶
攀東樓快登眺聳翠羅烟鬟年來勇欲歸匏繫未許閒¶
君索飽山詩南明恍在前十年兩訪君共醉苜蓿盤向¶
時多名流與君平生歡秖今幾人在一見良獨難叔度¶
鎮金陵道衡處瀛壖舊逰如晨星相望可長歎歸夢遶
<pb:KR4d0243_WYG_006-2b>
故丘非晚再掛冠何當泛剡谿往從子于盤¶
　　林徳久祕書寄楚詞故訓傳及叶音草木疏求序¶
　　于余病中未暇因以詩寄謝¶
平時盛歎屈靈均離騷三誦涕欲零向來傳注賴王逸<md:KR4d0243_SBCK_006-2b>¶尚以舛陋遭譏評河東天對最傑作釋問多本山海經¶
練塘後出號詳備晦翁集註尤精明比逢善本窮日誦¶
章分句析無遁情林侯忽又示此帙正欲叅攷搴華英¶
屬余近嵗方苦疾筆硯廢墮幾塵生嘗鼎一臠已知味
<pb:KR4d0243_WYG_006-3a>
始知用工久已成況復身到荆楚地詳䆒蘭芷聞芳馨¶
前此同朝幸相與錦囊詩文為我傾惜哉不早見此書¶
病中欲續神不寧年老耋及屢求去倘得掛冠早歸耕¶
尚當一一爲尋繹期以爝火禆明星謾揮斐語塞厚意¶
深媿所報非瓊瑩<md:KR4d0243_SBCK_006-3a>¶　　贈黄真䕶道人游茅山¶
少年曽上三茅山千巖萬壑窮躋攀烟霏空翠不可狀¶
弟兄聨騎欣清閒回頭五十有餘載至今夢境猶班班
<pb:KR4d0243_WYG_006-3b>
初從崇禧入僊境元符玉晨紛幢幡草庵精舍不知數¶
各占山麓清溪灣蓑衣相見黑虎谷蒼然白髮猶朱顔¶
延之土窟款清論桃皮釀酒無留殘達道所居更竒絶¶
萬山開豁如重闗一山巉巗似筆格聳秀正矗湖中間¶
白馬真人尚生氣長史舊井藏餘丹異石若碎還復合¶
豢龍幾處多澄瀾華陽洞門閉已久傳聞亦有㳺其藩<md:KR4d0243_SBCK_006-3b>¶撫掌浮漚湧如沸僊人捧石手可扳最竒無如大茅峯¶
千尋直上天市壇中峯小峯如雁行下視堆阜羅烟鬟
<pb:KR4d0243_WYG_006-4a>
三君司命時歸降往往天風吹珮環人言春日羽衣㑹¶
胎禽終日來飛翻𤣥帝大鼎秦皇璧丹砂六千在流泉¶
地無虺虎與荆棘但有衆藥堪延年洞天凡蹤不易到¶
我欲再往良獨難有時慨想舊逰處陟岡惘惘涕為潸¶
江夏僊人有僊骨卓爾抜俗甘瓢簞揺鈴真能徹帝所¶
揮钁自足驅神姦曽入金華訪初平今徃地肺求洞元¶
㳺經都城道價重拂袖忽厭拘塵煩徑登紫芝繡衣亭<md:KR4d0243_SBCK_006-4a>¶咫尺衆真相往還神僊渺茫信可學秖恐涓塵天意慳
<pb:KR4d0243_WYG_006-4b>
但見茅君極僊品誰知求道越岨艱至今豐碑載錫文¶
舟墮千劒如指彈君得此居宜勇退勿使學歩譏邯鄲¶
我欲休官未容去歸夢遇覺多愁歎終當掛冠四明隱¶
捫羅采石紉芝蘭江東日暮雲生處安得羽化同霞餐¶
　　舅氏適齋汪公尚書慕香山之髙續達哉行集香¶
　　山詩句次韻¶
脫衣典酒曲江邊不作閒逰即醉眠大扺浮雲何足道¶
生理何曽得自全朝廷雇我作閒人髣髴緡錢二三千<md:KR4d0243_SBCK_006-4b>¶
<pb:KR4d0243_WYG_006-5a>
一種共君官職冷收得身來已五年五年炎凉凡十變¶
老後誰能惜酒錢塵纓世網重重縛七十八十百病纒¶
千萬人中無一人自喜天教我少縁六十三翁頭雪白¶
貧家强健亦天憐毎愧尚書情眷眷為君一醉一陶然¶
其間氣味多相似猶在病羸昏耄前月夜徐行石橋上¶
累累棟宇相連延嵗種薄田一頃餘薄産處置有後先¶
更無俗物當人眼遊魚潑潑荷田田為君舉酒歌短歌¶
不妨兼有散花天
<pb:KR4d0243_WYG_006-5b>
　　適齋示池水大篇效元白體相答<md:KR4d0243_SBCK_006-5a>¶適齋一片心世人難與比少時發此念樂施到暮齒婚¶
姻成者衆葬埋不知幾義氣追古人仁風動桑梓利益¶
及物物方便形事事先正有此言源流固有自外家有¶
天池清波照叢桂來者不問誰小大聼盈器及其旱將¶
涸一雨復清泚我舅為欣然作詩自言志平生欲濟人¶
往往多割已向來俸可分挂冠踰一紀心勤力不逮不¶
得盡如意安得有貲財如此池中水來求則應之吾心
<pb:KR4d0243_WYG_006-6a>
斯足矣長篇筆餘力亹亹遂滿紙病足正僵臥三誦為¶
之起韻險不容次愚言不能止公曰汝答我只用元白<md:KR4d0243_SBCK_006-5b>¶體公心與天通言合孟軻氏菽粟如水火此意豈不美¶
黄金土同價但恐無此理求水易足用近止及隣里上¶
不過飲水下亦止濯洗求財則無厭來不問逺邇應者¶
力已竭求者殊未已有如一富翁獨處百家市終焉遂¶
什一貧富本相濟餘波被四隣人情皆可喜久之責望¶
重爭訟隨謗毁不言理曲直但謂富者鄙堯舜有至仁
<pb:KR4d0243_WYG_006-6b>
獨病在博濟所以漢昭烈其言有深㫖富者民之怨百¶
萬輒散棄貧富各有分取予尤不易生長在舅側義事¶
熟于耳頗亦知為人緩急力不計舅言出于仁甥言裁<md:KR4d0243_SBCK_006-6a>¶以義二者若不同同歸于一際愛苟無差等兼愛等墨¶
子豈惟道非中安有力及此仁民而愛物要自親親始¶
　　適齋約同社往來無事形迹次韻¶
舅氏年益髙何止七十稀神明曽未衰髮黄齒如兒義¶
概同古人閭里咸歸依度量海深濶仁愛佛慈悲居然
<pb:KR4d0243_WYG_006-7a>
三達尊後生願影隨為作真率集率以月為期平生持¶
謙柄自牧何太卑善學柳下惠不欲慕伯夷一鄉有善¶
士收拾畧不遺以此娛我老今是勝昨非何必汗漫遊¶
據龜食蛤蜊但欲客長滿痛飲真吾師鄉黨既恂恂朋<md:KR4d0243_SBCK_006-6b>¶友亦偲偲凡我同盟人共當惜此時間或造竹所寧容¶
掩柴扉耆英古有約不勸亦不辭此意豈不美謹當守¶
良規達哉杜陵客從他人見嗤¶
　　代魏丞相為錢參政夀
<pb:KR4d0243_WYG_006-7b>
天台傑立滄海東古今名士長相從神遊八極司馬子¶
擲金作賦孫興公松牕先生千載士文價道骨相與同¶
芙蓉為裳蘭為佩一笑坐斷千山峯向來羽扇揮羣雄¶
貔貅給使如奴僮淮南草木識姓字烽燧一掃邉庭空¶
勲名巍峩謝不有天子神聖非臣功黄扉安坐斷國論<md:KR4d0243_SBCK_006-7a>¶精神自折千里衝東山之志意不改歸來碧落稱僊翁¶
調元老手自燮理鬖鬖緑髮雙方瞳蒼生顒望謝公起¶
中興事業須宗工新冬五日記糓旦霜餘和氣回春風
<pb:KR4d0243_WYG_006-8a>
門牆老生繫郡紱欲借夀斚斟吳松祝公夀考與家世¶
山河帶礪俱無窮¶
　　代仲舅尚書賦江山得助樓¶
江山信美非吾土王粲登樓意凄楚麗譙井幹髙則髙¶
未免綺羅相滓汚君家華屋照城隅丹壁重重不知數¶
誰令作此三層樓雪脊干霄千尺所幾番遺書來索詩<md:KR4d0243_SBCK_006-7b>¶只許歸田為君賦快哉今日真得歸無復黄塵涴巾屨¶
試凭欄干俯人世城郭村畦可枚數四山雲物任卷舒
<pb:KR4d0243_WYG_006-8b>
大江波濤恣吞吐曉看紅日上滄溟夜見氷蟾轉天宇¶
四明山水秀東南秖恨青山不肯入城府我家朗朗屋¶
百間欲創一樓兄未許羨君輪奐日日新鼛鼓一聲紛¶
郢斧眼明見此髙突兀騷人當得江山助我久欲歸未¶
得閒門巷相望纔尺五賦詩幸不負前盟但慙筆㡳無¶
風雨從今造門不復問主人醉倒樓上君莫嗔¶
　　代求子紹上魏邸夀詩<md:KR4d0243_SBCK_006-8a>¶皇家基業天與隆金枝玉葉槃石宗我皇聖徳摩蒼穹
<pb:KR4d0243_WYG_006-9a>
朱邸森列慶所鍾仲氏吹箎何雝雝雲夢八九羅心胸¶
羣經讀遍巾箱中筆端豪氣舒長虹殿前玉佩聲冬瓏¶
天人眉宇輝宸楓大名起魏茅土封黄旛豹尾雙鎮雄¶
宣城名郡煩憑熊政績越過黄與龔樓前疊嶂横雲空¶
佳句不減𤣥暉工賢王易鎮甬水東陽春有腳皆仁風¶
百蠻面内文軌同坐清聚蟻驅屯蠭碧海萬里樓船通¶
天子神聖非臣功薰風入絃槐陰濃新荷泛緑榴花紅¶
曉來佳氣飛青葱驚詫野老田家翁簫鼓動地光融融<md:KR4d0243_SBCK_006-8b>¶
<pb:KR4d0243_WYG_006-9b>
堂上帝子方雍容清旦燕賀簪笏叢負弩小吏隨登龍¶
由來降靈自神崧難老何用齊喬松年年箕翼夀兩宮¶
捧觴戲彩俱無窮¶
　　代毛崇夫賀婦翁黄圯老生朝¶
東都競風節清裁稱巨賢焱馳不自定相與扶其顚獨¶
立黄徵君道周性具全辟舉既不就言論亦無傳當時¶
論篤士比之孔與顔陳蕃為三公自媿不敢先丈人豈¶
苖裔徳髙静而專不清復不濁量陂渺無邉學問粹然
<pb:KR4d0243_WYG_006-10a>
正師友承淵源詞章玉無瑕作者當摩肩向來登王畿<md:KR4d0243_SBCK_006-9a>¶悟主在一言校讎天禄閣朱黄手自研郎潛不啻足肯¶
羨嵗九遷清朝奬亷退擢居先府員膴仕皆坐致髙懐¶
越拘攣出乗使者車徑歸卧林泉出處無戚欣鼻間栩¶
栩然謝公恐未免召馹行著鞭松山介閩浙淑氣常蜿¶
蜒隆冬正疑沍愛日回春妍懸弧慶生申飄若區中僊¶
僊風自難老何須記椿年賤子託枌榆掃門如宿縁叨¶
在玉潤選得窺樂廣天川涂阻拜夀舂容陳大篇孺子
<pb:KR4d0243_WYG_006-10b>
倘可教願受書一編¶
　　贈吏部夀詩集老杜句<md:KR4d0243_SBCK_006-9b>¶刺史諸侯貴春城海水邉層城臨媚景水合數百源山¶
色佳有餘雲門吼瀑泉遊山憶謝公頻逰任履穿三寸¶
如黄金朱橘不論錢瀟洒到江心石瀨月娟娟翠華擁¶
吳岳誰扶黄屋尊御榻在嵽嵲佳氣拂周旋多除南省¶
郎一麾出守還城中賢府主今之黄頴川筆落驚風雨¶
談論淮湖奔羣書一萬巻分明在眼前老氣横九州黄
<pb:KR4d0243_WYG_006-11a>
鵠摩蒼天歴職漢庭久磊落映時賢否臧太常議正直¶
朱絲絃東下姑蘇臺戮力效鷹鸇謁帝似馮唐明公獨¶
妙年列宿頓輝光馨香粉署妍卿月昇金掌等級敢比<md:KR4d0243_SBCK_006-10a>¶肩巢許山林志虚心味道𤣥此邦承平日接近與名藩¶
時節立復度水旱其數然百波漏波濤狂風大放顚江¶
流氣不平地軸為之翻人烟眇蕭瑟茅茨寄短椽凋瘵¶
滿膏盲誅求何多門至尊方旰食鴻雁美周宣平生方¶
寸心窮年憂黎元恐辜明主恩筋力不辭煩晨趨閶闔
<pb:KR4d0243_WYG_006-11b>
内應對如轉環制可題未乾御札早流傳斯人亦何幸¶
已聞動行軒滯務兹一掃煩苛法令蠲撫飬甚分明連¶
檣並米船蜂蠆不敢毒歌笑輕波瀾驕陽化為霖江鳴¶
夜雨懸公鎮踰嵗月人安若㤗山且如今年冬祈寒為<md:KR4d0243_SBCK_006-10b>¶之暄蕭蕭理體静迥出諸侯先何時降璽書誰能叫帝¶
閽絲綸實具新載渥照乾坤借問今何官蓬萊漢閣連¶
鴛鷺回金闕㑹是正陶甄煊赫舊家聲風流今尚存嚴¶
家聚徳星文雅見天倫曽參與游夏寔為親弟昆潘輿
<pb:KR4d0243_WYG_006-12a>
送喜頻堂後自生萱國與大名新中堂有神僊令子各¶
清標芝蘭疊璵璠今朝烏鵲喜僊鶴下人間甘作老人¶
星晨霞朝可餐但求椿夀永何曽藉偓佺獻壽更稱觴¶
肅肅秩初筵爛漫倒芳樽華燭蟠長烟清朝燕賀人佳¶
句染華牋吾非文人特不敢廢詩篇顧惟魯鈍姿喧争<md:KR4d0243_SBCK_006-11a>¶懶著鞭出遊翰墨場常受衆目憐尚為諸侯客坐客寒¶
無氈未見有知音非理誰與論始知賢主人見我顔色¶
温包容忻有擊豁達露心肝竊效貢公喜兼盡賔主歡
<pb:KR4d0243_WYG_006-12b>
吹嘘人所羨推轂期孤騫¶
　琴操¶
　　七月上浣游裴園醉翁操¶
茫茫蒼蒼青山遶千頃波光新秋露風荷吹香悠颺心¶
地翛然生清凉古岸揺垂楊時有白鷺飛來雙隱君如¶
在鶴與翺翔老先何處尚有流風未忘琴與君兮宮商<md:KR4d0243_SBCK_006-11b>¶酒與君兮杯觴清歡殊未央西山忽斜陽欲去且徜徉¶
更將霜髩臨滄浪
<pb:KR4d0243_WYG_006-13a>
　　和東坡醉翁操韻詠風琴¶
泠然輕圓誰彈向屋山何言清風至陰徳之天悠颺餘¶
響嬋娟方晝眠迥立八風前八韻相宣知孰賢有時悲¶
壯鏗若龍泉有時幽杳彷彿猿吟鶴怨忽若巍巍山顛¶
蕩蕩幾如流川聊將娛暮年聼之身欲僊弦索滿人間¶
未有逸韻如此弦¶
　楚辭<md:KR4d0243_SBCK_006-12a>¶　　雪谿僊隱
<pb:KR4d0243_WYG_006-13b>
　　　余讀叢桂堂記而知雙流宋氏之盛觀登科記¶
　　　而知四川類元仲正之名忽過余于寂寞之濵¶
　　　問其所以來則懐閬風之綬而訪其大父閬中¶
　　　君雪谿之僊蹤也其詳見于楊獻子之記矣又¶
　　　言其先君諱庶俊特才多藝閬中素所鍾愛年¶
　　　止四十于是時正仲之生始九閱月爾少長女¶
　　　兄淑仲告之曰汝之生也卜人曰棄之先君不¶
　　　然取洪範攸好徳之言作詩以名汝謂夀富康<md:KR4d0243_SBCK_006-12b>¶
<pb:KR4d0243_WYG_006-14a>
　　　寧考終是有命焉惟好徳在人爲可勉詩末以¶
　　　世科為屬自爾刻本誓斷絶世故將從雪谿為¶
　　　物外游不幸志不克就汝其識之則又泣曰先¶
　　　君已矣大父之來四明不知其果何在萬里來¶
　　　游志在此也余聞其言而哀其意為作楚辭以¶
　　　招之¶
君之生兮天之西望雪山兮名之以雪谿君之游兮海¶
之湄隱於雪竇兮杳然何歸子從其父兮孫訪吾祖子
<pb:KR4d0243_WYG_006-14b>
志不遂兮孫之心良苦嗟嗟閬中君兮棄家而逺遊蹇<md:KR4d0243_SBCK_006-13a>¶胡為乎不久留其遂蟬蜕塵埃而僊耶其亦肥遯得道¶
不死而隱于四牕之幽耶捫蘿以尋于爛平兮既不可¶
見莽白雲之廿里兮欲進兮焉求青櫺兮實繁莎羅兮¶
花稠鞠侯兮相與羣白鷴兮嘯其儔謂為逺兮何景物¶
之良是謂在邇耶將徑之何由肖君像兮茲堂謹奉嘗¶
兮良疇君其來兮庶幾其見之君之不來兮徒相羊以¶
夷猶(此是集傳寫多訛缺處因無善本參校毎仍其舊/¶  首青櫺句原缺櫺字鞠候句原缺鞠字今據陸)
<pb:KR4d0243_WYG_006-15a>
(龜䝉四明山詩小序云有青櫺子味極甘有猿謂之鞠/¶俟補入又考寧波府志宋耕號雪谿世家雙流紹興中)
(為閬中令後仙去其孫徳之聞其在四明來訪至雪竇/山遇蜀僧告以山後爛平山有宋宣教居焉徳之攀躋)
(至巔果見丹竈而終不得耕所在乃置祠其上/<md:KR4d0243_SBCK_006-13b>¶而歸云足補樓鑰是序所未詳謹附注于此)
　
　
　
　
　
<pb:KR4d0243_WYG_006-15b>
　
　
　
　
　
　
　
　¶攻媿集巻六
