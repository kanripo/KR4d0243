# -*- mode: mandoku-view -*-
#+TITLE: 攻媿集
#+DATE: 2015-09-23 10:23:12
#+PROPERTY: LASTPB  <md:KR4d0243_SBCK_015-1a>
#+PROPERTY: JUAN 16

¶
<md:KR4d0243_SBCK_016-1a>¶
<pb:KR4d0243_WYG_016-1a>
欽定四庫全書
　攻媿集巻十六¶
　　　　　　　　　　　　　宋　樓鑰　撰¶
　表牋¶
　　謝温州到任表¶
起家為郡俄及成時便道之官已共侯度戴睿恩而甚¶
厚宣徳意以具孚(中謝/)伏念臣一介書生累朝世禄當¶
聖主飛龍之始偶玷末科簉明時振鷺之班每安平進
<pb:KR4d0243_WYG_016-1b>
久預憲章之筆削屢叅史牒之編摩嘗佐治于徧州復¶
勾稽于列寺天府式邦財之重司宗書帝系之繁比終<md:KR4d0243_SBCK_016-1b>¶素韠之期忽冐朱轓之寄惟此東甌之勝實為左浙之¶
雄頃任冷官兹叨假守山川如故風俗粗諳雖無竹馬¶
之迎頓起蒲鞭之望以前日待諸生之意加惠斯民于¶
此邦揚泮水之波廣為膏澤要令上下俱無所茍且庻¶
幾田里寖銷於歎愁兹葢伏遇皇帝陛下深軫黎元敷¶
求長吏謂臣洊登王國必能𢎞惻怛之仁念臣四對天
<pb:KR4d0243_WYG_016-2a>
顔固無俟丁寧之運是以左符分畀不待朝叅嚴㫖趣¶
行免加臨遣幸遂飬親之志實勤戀闕之私臣敢不律¶
己奉公平心待物惟忠惟孝誓堅始終之誠濟猛濟寛<md:KR4d0243_SBCK_016-2a>¶務勉中和之政¶
　　謝中書舍人表¶
史筆屢書深漸無補綸闈久假遽命為真嘗控避而弗¶
俞竟周章而就列(中謝/)伏念臣受才譾薄涉世闊疎偶¶
承累葉之儒科寖預清朝之官使往分郡寄何有民庸
<pb:KR4d0243_WYG_016-2b>
當壽皇御極之時曽四登于文陛逮聖主臨朝之治遂¶
三入于脩門首汙郎省之聫旋備賢闗之式貨泉出納¶
粗謹攸司寳牒纂修伏尋故步晉班左墄攝事西垣記¶
注非工有媿螭㘭之直詞章至陋殆為鳯閣之羞矧執<md:KR4d0243_SBCK_016-2b>¶愚之不移或遇事而輙發妨賢已甚忤物且多方喜具¶
之交懐恐顛躋之未免力求引退敢覬襃升才思欲枯¶
安得湧泉之敏身章増煥更貽濡味之譏茲葢伏遇皇¶
帝陛下翕受羣言旁招俊乂謂臣粗親小伎故使當訓
<pb:KR4d0243_WYG_016-3a>
誥之司察臣素廪樸忠或可效涓埃之助攷于詳試有¶
此誤恩臣敢不思稱所䝉益共乃位言惟作命少裨雷¶
風鼓舞之神忠以事君當謹朝夕論思之職¶
　　謝壽皇聖帝表¶
柱史充員久虞幽黜詞臣掌制遽忝超除揣陋質以無<md:KR4d0243_SBCK_016-3a>¶堪望慈宸而知幸(中謝/)伏念臣頃叨末第已出異恩再¶
玷周行惟自安于平進仰承清問嘗屢貢夫愚忠出分¶
海嶠之符入就星曹之列聖作明述親見盛時年除嵗
<pb:KR4d0243_WYG_016-3b>
遷寖塵清貫書言書動慙無載筆之功如絲如綸徒積¶
代庖之媿將以外庸而自詭乃叨親擢以為真退省僥¶
逾益増戰慄兹葢伏遇至尊壽皇聖帝陛下逹源繫表¶
探賾古初齊聖廣淵居域中之有大危微精一為天下¶
而得人式詒燕翼之謀茲見儲才之效肆令么䯢猥預¶
論思臣敢不深念遭逢誓堅操守仰戴兩朝之眷敢務<md:KR4d0243_SBCK_016-3b>¶茍容願殫千慮之愚以伸忠報¶
　　謝給事中表
<pb:KR4d0243_WYG_016-4a>
充員詞掖久懼罔功進職瑣闈忽驚誤渥辱訓辭之甚¶
寵揣分量以奚堪(中謝/)竊惟封駁之司實關出納之要¶
詔敕之布咸仰君相所為有唐則許塗竄而奏還本朝¶
則令詳酌其可否宜求人望以贊政經豈伊妄庸乃與¶
詮擇伏念臣迂愚自信執滯不通秉筆螭㘭固有切于¶
良史演綸鳯閣曽何取于陳言屬兼直于禁林幸親逢¶
夫興運書詔填委靡容晷刻之淹號令流行欲助風雷<md:KR4d0243_SBCK_016-4a>¶之迅僅無乏事安敢辭勞荷簡記于宸衷俾驟膺于夕
<pb:KR4d0243_WYG_016-4b>
拜不改北門之舊族仍東觀之華加賁身章増光從橐¶
茲葢伏遇皇帝陛下勵精初政埀意羣才用舍之間初¶
無適莫論奏或至不吝改更知臣備歴險夷麤有愛君¶
之志謂臣素懐憃直願殫論事之忠遂致孤蹤亦叨隆¶
委臣敢不俯思㓜學務勉後圖親年益高但有歸耕之¶
意主恩未報尚希批勅之風¶
　　謝權吏部尚書表¶
充員瑣闥自顧罔功攝長銓衡忽䝉誤寵仰皇慈之至<md:KR4d0243_SBCK_016-4b>¶
<pb:KR4d0243_WYG_016-5a>
渥揣微分以何堪(中謝/)竊以選部持衡夙號六卿之長¶
文昌聽履實為八座之聫非素推公方不足以柅吏姦¶
非妙有徳望不足以壓輿論雖黃散之下無忝異同而¶
搢紳之流鮮不關繫宜求精敏之彦以當要劇之司伏¶
臣才不逮人學徒泥古一為支郡三入脩門門久待上¶
皇愧愚忠之無補親逢嗣聖荷襃擢之有加代言非録¶
贄之工批勅謝李藩之噐俯徇芻蕘之論屢寛鈇鉞之¶
誅去省眼者五年遂躐登于冢宰離班心者一載遽首
<pb:KR4d0243_WYG_016-5b>
列于後臣禁林兼内制之文史館涉信書之筆滿盈已<md:KR4d0243_SBCK_016-5a>¶甚控避莫囘頒御府之襲衣益之鞶帶駕天閑之良馬¶
覆以雕鞌但喜悦親之私敢云稽古之效茲葢伏遇皇¶
帝陛下多能天縱盛徳日新蒐舉異才踵登持槖之先¶
優容棄物獨負吹竽之慙宜黜而遷以榮為懼臣敢不¶
深思僥冒勉竭疲庸為山公啓事之書知非所及守崔¶
亮停年之格何足言勞尚幾典選之平少助官人之道¶
　　謝兼侍讀表
<pb:KR4d0243_WYG_016-6a>
升班文部方虞典選之難進讀露門更辱兼官之寵循¶
牆莫避據蒺是憂(中謝/)竊以帝王之興必以學問為急<md:KR4d0243_SBCK_016-5b>¶如懐素元量之選本為覧史之資由宋綬夏竦以來始¶
有讀書之職仰惟睿聖光紹炎圖首開講帷詳延從槖¶
攷邇英之舊加賜坐以甚優于共膳之餘俾侍言而更¶
入首閲三朝之寳訓次觀先正之奏篇宜求鴻博之儒¶
以助緝熙之學如臣至陋涉世多艱豈期累嵗之推遷¶
寖歴明時之華要詞垣翰苑代王者之敷言史觀經筵
<pb:KR4d0243_WYG_016-6b>
極書生之榮遇況從夕拜擢置天官朝入君門方被宸¶
綸之渥暮歸私室又驚渙汗之頒是何遭逢有此僥冒¶
茲葢伏遇皇帝陛下勵精庻政埀意多聞廣厦細旃許<md:KR4d0243_SBCK_016-6a>¶奉清閒之燕裒衣博帶不違咫尺之顔自古所稀于今¶
獨盛猥令末至躐冠羣賢臣敢不紬繹舊章勉圖微效¶
海涵天覆或容草芥之忠日往月來庻有毫釐之補¶
　　謝顯謨閣直學士知婺州表¶
典選無聞方上便親之請承流已試載叨出守之行寵
<pb:KR4d0243_WYG_016-7a>
躋延閣之班増賁輔藩之寄叨膺明命倍激危衝(中謝/)¶
伏念臣奪迹孤單逢時休盛昨自東嘉之収召尋登左¶
省以推遷代言慙潤色之工封詔乏塗歸之效及夫紬¶
書視草勸講掄材皆儒者之至榮豈生平之敢望饕誤<md:KR4d0243_SBCK_016-6b>¶恩而踰分致私室之挻災重貽慈母之憂益動故鄉之¶
念力祈閒退仰頼矜從候邦分寳婺之區學士寓文謨¶
之直繇常伯而出于故事或有此除攷公論之歸在小¶
臣恐非所稱莫遂循牆之避徒深戀闕之誠茲葢恭遇
<pb:KR4d0243_WYG_016-7b>
皇帝陛下覆育羣生敷求長吏察臣昔當一郡拊摩麤¶
竭于微勞念臣敭歴三朝進退欲全夫素守俾司乃牧¶
俯便其私臣敢不欽服訓詞益思砥礪五百里曰甸不¶
違咫尺之威二千石惟良少展涓埃之報¶
　　謝中大夫表<md:KR4d0243_SBCK_016-7a>¶由選部以守藩方陳祠請因年勞而進秩更沐綸言祇¶
拜以還感銘何極(中謝/)㐲念臣生逢聖主世受國恩雖¶
歴任累朝幸相繼百年之外而傳家三葉俱弗踰六品
<pb:KR4d0243_WYG_016-8a>
之階敢期後嗣之微乃越先朝之舊共承遺訓未知聞¶
詩聞禮之言追仰前蹤徒有慙長慙卿之誚豈特一門¶
之幸實為千載之逢茲葢伏遇皇帝陛下優待臣工仍¶
嚴銓法三年攷績既容賞典之參一體疏榮爰示禁途¶
之寵臣敢不激昻素守銜戴隆知漢議方興媿乏倪寛¶
之對淮陽既逺敢忘汲黯之忠<md:KR4d0243_SBCK_016-7b>¶　　謝提舉江州太平興國宫表¶
分共理之符敢起一麾之嘆廪祝釐之禄終俞三請之
<pb:KR4d0243_WYG_016-8b>
辭盡出上恩獲伸素志(中謝/)伏念臣禀資至陋涉世最¶
疎誤蒙三聖之知寖躐六官之長輟金華之講而為金¶
華之守曲從外補之求由學士之稱而寓學士之班仍¶
冒親除之渥已過家而上冢將叱馭以登途屬以母老¶
易危暑行致疾羣醫俱試百口相驚亟上需章謂必嬰¶
夫嚴譴首班温詔乃許緩于官期感泣之深憂惶實切¶
率更旬浹又露忱衷特寛方命之誅竟允奉祠之願仰<md:KR4d0243_SBCK_016-8a>¶隆施之過厚誠近代之所無去魯行遲難效齊邦之接
<pb:KR4d0243_WYG_016-9a>
淅報劉日短幸容李密之陳情茲葢伏遇皇帝陛下仁¶
本愛人孝先錫類凡加識拔舉無簪履之遺茍有懇祈¶
俯詢芻蕘之切使退安于真館得娯侍于慈闈臣敢不¶
銘著肺肝躬陳菽水況此塵勞之久少休疲曳之餘凱¶
風自南獲遂奉親之樂衆星共北誓堅報主之心¶
　　賀重明節表(慶元/元年)¶
述者明作者聖方兼偹于孝慈一曰壽二曰康宜大來¶
于瑞慶兹逢誕節倍激忱衷(中賀/)恭惟太上皇帝陛下<md:KR4d0243_SBCK_016-8b>¶
<pb:KR4d0243_WYG_016-9b>
玩道希夷儲神蠖濩尊居特室成三朝脱屣之高坐閲¶
皇齡受萬嵗奉巵之飬功隆太極事越古初當今賓燕¶
之時際此流虹之旦慶綿宗社歡動宫闈臣久玷從班¶
適叨外補天街簇伏莫陪豹尾之中海嶠傾葵仰望龍¶
樓之表¶
　　賀瑞慶節表¶
神筴紀元方懋繼承之烈流虹啟瑞載逢震夙之節凡¶
屬照臨率均抃舞(中賀/)恭惟皇帝陛下聰明冠古歴數
<pb:KR4d0243_WYG_016-10a>
在躬纂列聖之丕圖謹三宫之色飬色仰守成之美日<md:KR4d0243_SBCK_016-9a>¶聞典學之勤良月就盈爰輯大來之慶從天難老坐隆¶
不抜之基臣竊食祠宫馳神天陛修菽水之敬既諧潁¶
谷之私奉香火之縁敢效華封之祝¶
　　謝再任宫觀表¶
祠庭既廪其命維新敕牒臨門從天而下恍不知其何¶
自凛欲受以猶驚仰惟異恩敢不祇拜(中謝/)伏念臣才¶
非適用學不知方幸逢熙洽之朝寖冒清華之選四載
<pb:KR4d0243_WYG_016-10b>
預論思之列無補毫釐平時于出處之間麤分尋尺始¶
因請外亟畀輔邦旋以便親力求真館塵瀆葢高之聽<md:KR4d0243_SBCK_016-9b>¶俱䝉從欲之仁繼辱簡知再叨共理不圖出守乃復一¶
麾來者猶可追惟闔門而退省觀其所以養敢謀食以¶
自營重尋香火之縁盡出冕旒之眷惟廬阜棲真之勝¶
自熙陵紀年而來竊祝釐之虚名得與釡之實惠喜同¶
毛檄歡動萊衣茲葢伏遇皇帝陛下覆載無私照臨丕¶
顯選搢紳之髦士咸與明掦念簪槖之舊臣未嘗終棄
<pb:KR4d0243_WYG_016-11a>
賦以斗升之奉増以儋石之儲臣敢不益體洪私誓堅¶
晚節為子華之母而請粟寧待人言班周室之禄以代¶
耕實銜君賜<md:KR4d0243_SBCK_016-10a>¶　　賀皇子降誕¶
　　　皇帝表¶
天啓昌期方侈三宫之慶國生元嗣實隆億載之基温¶
詔四馳驩聲一律(中賀/)竊以本朝之傳列聖古所未聞¶
長嫡之出中闈今方再見況五世高曽之上壽當三朝
<pb:KR4d0243_WYG_016-11b>
揖遜之盛時首開長發之祥益茂無疆之祉恭惟皇帝¶
陛下仁霑動植德冒華戎堯帝聰明既親于九族周家¶
忠厚宜見于百男爰稽熊夢之占允協燕禖之吉事關¶
宗社喜浹穹祇臣頃玷從臣幸休真館拜丹陛之名表<md:KR4d0243_SBCK_016-10b>¶莫綴鴛班誦朝廷之徳音敢同鼇抃¶
　　　太上皇帝表¶
尊居慈扆方均萬國之歡慶篤神孫益衍四朝之盛宫¶
闈喜溢海宇恩深(中賀/)竊以漢甘露中嘗有甲觀命名
<pb:KR4d0243_WYG_016-12a>
之愛唐開元際亦稱三日臨澡之儀曽未有視黄屋以¶
非心見緑車之載育恭想天顔之悦咸欣帝系之昌恭¶
惟(尊號/)太上皇帝陛下道體純乾功參太極傳神器而¶
與子為天下而得人仁聲素洽于編民福祚遂綿于世¶
嫡克岐克嶷飴飴自適于聖情曰壽曰康戲愈愈隆于<md:KR4d0243_SBCK_016-11a>¶色飬臣曽從屬車之後遥瞻特室之嚴奏未央五日之¶
朝阻陪下列效嵩岳三呼之祝徒罄微衷¶
　　　太皇太后牋
<pb:KR4d0243_WYG_016-12b>
慈尊無上方歌眉壽之隆慶系有傳及見耳孫之育古¶
今創覩中外均歡(中賀/)恭惟尊(號/)太皇太后殿下化洽¶
周南徳同坤厚翊中興之運母儀坐閲于三朝濬長發¶
之祥帝統遹觀於五世備壽富康寧之福形覃訏岐嶷¶
之歌仰推毓夏之原是啓生商之瑞臣叨塵禁路退奉¶
祠庭春而秋秋而春孰計後天之算子又孫孫又子益<md:KR4d0243_SBCK_016-11b>¶延過歴之朝¶
　　　皇太后牋
<pb:KR4d0243_WYG_016-13a>
居壽慈之宫仰尊祖后歌震夙之雅誕育曽孫之志古¶
之未聞亦本朝之初覩(中賀/)恭惟(尊號/)皇太后殿下徳¶
先恭儉性本仁明親見堯舜禹之傳共循一道上有姜¶
任姒之聖宜致百男果慶中闈遂生元子惟天心之眷¶
佑成國勢之安疆臣祇奉真祠阻陪賀版本支百世方¶
欣五世之同堂壽考萬年坐㸔卜年之過歴¶
　　　太上皇后牋<md:KR4d0243_SBCK_016-12a>¶思齊文母嫓慈極以俱尊於赫湯孫由中闈而載育仙
<pb:KR4d0243_WYG_016-13b>
源有自聖統其昌(中賀/)恭惟(尊號/)太上皇后殿下徳茂¶
塗山禮隆渭涘上皇與子贊成脱屣之高聖主奉親倍¶
喜含飴之樂當漢觀命名之始想唐宫臨澡之同四方¶
流聞萬口交賀臣嘗叨持槖退獲奉祠移壽康之班莫¶
預千官之末衍雲來之慶更綿百世之期¶
　　　皇后牋¶
位正柔坤將行冊禮祥開洊震首行天材上承列聖之¶
休益侈重闈之慶(中賀/)恭惟皇后殿下世傳勲閥徳應<md:KR4d0243_SBCK_016-12b>¶
<pb:KR4d0243_WYG_016-14a>
帝姻帶弓韣于禖前允協燕祠之瑞設桑弧于門左果¶
符熊夢之占三宫喜嫡長之昌萬乗啓元良之正稽前¶
朝而嘗見在今日以増光臣退處衡門阻趨秘殿壽如¶
山升如日願賡歸美之章衣之裳㺯之璋更献多男之¶
祝¶
　　賀重明節表(慶元/二年)¶
黃屋非心坐撫重臨之節玉巵為壽適臨載震之辰慶¶
溢宫闈歡均海宇(中賀/)恭惟(尊號/)太上皇帝陛下仁心
<pb:KR4d0243_WYG_016-14b>
愛物徳澤在民天下為一家既全揖遜之盛域中有四<md:KR4d0243_SBCK_016-13a>¶大獨冠古今之尊明繼聖而帝業愈隆子生孫而宗支¶
自衍咸啓華封之祝想聞漢殿之宜臣恪奉外祠遥瞻¶
慈極嵩呼萬嵗莫陪就日之班花覆千官猶預需雲之¶
宴¶
　　賀瑞慶節表¶
虹流電繞式符長發之祥地闢天開方際中興之運一¶
人有慶萬壽無疆(中賀/)恭惟皇上陛下受命皇穹紹休
<pb:KR4d0243_WYG_016-15a>
列聖問之朝問之野莫知神化之方作之君作之師獨¶
得道原之大惟此就盈之月是為載夙之辰仰三宫燕<md:KR4d0243_SBCK_016-13b>¶吉之歡衍億世延洪祉臣叨陪法從得奉真祠帝所¶遥
瞻敢作鈞天之夢廷紳布列想聞嵩岳之呼¶
　　賀奉上夀聖夀仁太上皇帝聖安安夀仁太上皇¶
　　皇太后聖安壽仁太上皇帝聖安壽仁太上皇后¶
　　冊寳禮成¶
　　　皇帝表
<pb:KR4d0243_WYG_016-15b>
尊處九重莫先于孝治慶綿百世俱上夫隆名誠振古¶
之未聞喜當今之獨盛(中賀/)竊以加光佑惠慈之號既¶
歸二后之尊崇聖安壽仁之稱仍謹雙親之奉縟儀具<md:KR4d0243_SBCK_016-14a>¶設綵仗交輝天地為之清明宗社于焉鞏固恭惟皇帝¶
陛下日行舜徳思廣文聲謂此國必自齊家惟篤近乃¶
能舉逺矧當旋乾轉坤之始克躬問安視膳之勤迺因¶
萬國之歡用顯三宫之懿臣屏居東甬寓直西清澤笏¶
彯纓雖阻陪于鳯蹕範金鏤玉徒念望于龍樓
<pb:KR4d0243_WYG_016-16a>
　　　太上皇帝表¶
備九重之色養祇奉慈仁得萬國之歡心載揚顯號皇¶
儀具舉孝治彌光(中賀/)竊以聖聖相承本朝為盛安安¶
克遜三葉尤隆惟壽居五福之先惟仁在四端之首尊<md:KR4d0243_SBCK_016-14b>¶無與二固不可以易言蕩無能名要當舉其大者恭惟¶
(尊號/)太上皇帝陛下躬帝堯之盛篤仲尼之恭廣大之¶
配乾坤宜享延洪之筭忠厚之及草木益昌積累之休¶
仰睿聖之韙明極愛欽而盡道親奉範金之寳首披鏤
<pb:KR4d0243_WYG_016-16b>
玉之篇兼衆美以特書粲彌文而相接凡居覆幬罔不¶
瞻依臣頃侍詞垣兹歸真館飾琚瑀珩璜之佩莫陪天¶
仗之朝聞鐘鼓管籥之音尚想龍樓之曉¶
　　　太皇太后牋¶
尊處東朝坐見魯孫之孝治禮嚴北闕載加文母之鴻<md:KR4d0243_SBCK_016-15a>¶稱大冊告成本朝増重(中賀/)竊以壽先嚮用具著箕疇¶
聖本思齊是歌周雅慈為三寳之首既以益隆福者百¶
順之名又皆兼偹兹仰鋪張之盛彌功保佑之功恭惟
<pb:KR4d0243_WYG_016-17a>
(尊號/)太皇太后殿下徳厚柔坤道參太極堯舜禹之相¶
授贊睿㫁于宫中姜任姒之俱賢播徽音于宇内隆興¶
而後四舉縟儀紹熙之間洊修盛事矧親提于神器付¶
託得人宜首上夫瑶編祇承于帝歡傳有載燕及無疆¶
臣嘗玷從班欣逢矌典宫闈再闢想聞天仗之來賀版¶
羣趨莫預廷紳之後<md:KR4d0243_SBCK_016-15b>¶　　　皇太后牋¶
鏤白玉之牒上徽稱于慈尊建翠華之旗藏縟儀于聖
<pb:KR4d0243_WYG_016-17b>
代歡傳宫壺慶浹垓埏(中賀/)恭惟(尊號/)皇太后殿下徳¶
嫓娀㜪聖齊任姒再世揖遜實參決于廟謨三宫康寧¶
爰竝崇于色養惟神孫之盡孝仰祖后以承休取仲尼¶
五美之言明老聃三寳之訓用形容夫懿範以昭著于¶
彌文臣退處海瀕阻趨天闕瞻壽慈之新牓莫預班聫¶
歌思齊之首章第勤頌禱¶
　　　太上皇后牋<md:KR4d0243_SBCK_016-16a>¶寳冊誕揚仰奉慈闈之懿徽稱備舉益増母道之光宗
<pb:KR4d0243_WYG_016-18a>
祉愈隆華夷交賀(中賀/)恭惟(尊號/)太上皇后殿下聖齊¶
任姒徳嫓皇英方綿四方之休親受九州之養王母之¶
坐少廣壽固無期騶虞之應召南仁不勝用仰嗣皇之¶
盡孝極禮典以歸尊三殿交歡萬方同慶臣比叨荷槖¶
兹獲奉祠引振鷺之班莫陪進旅而退旅粲琱珉之牒¶
更聽大書而特書¶
　　　皇后牋¶
三殿祲容俱上鴻名之懿一人孝治端由内助之勤凡<md:KR4d0243_SBCK_016-16b>¶
<pb:KR4d0243_WYG_016-18b>
屬照臨舉深抃蹈(中賀/)恭惟皇后殿下慶綿奕世位處¶
内朝隂教所覃有巻耳樛木之美柔儀克謹奉長樂未¶
央之尊聿嚴揄翟之衣同上琱珉之冊邦彜有耀家法¶
愈新臣頃玷禁途兹安海嶠側聞曠典但知獸舞之歡¶
遥望昕朝莫遂鳧趨之願¶
　　賀皇后受冊¶
　　　皇帝表¶
廷提大冊克備于祲容位正中圍聿嚴于内治歡傳禁
<pb:KR4d0243_WYG_016-19a>
掖喜浹編民(中賀/)竊以尊尊親親既極三宫之奉夫夫<md:KR4d0243_SBCK_016-17a>¶婦婦是為萬世之基頒制綍于嗣服之初飾褘衣于歴¶
年之後禮文惟稱地道有光恭惟皇帝陛下徳本世修¶
合由天作上未央之萬壽方陳漢殿之儀嗣太姒之徽¶
音更篤周詩之慶巻耳之志當佐于君子思齊之聖以¶
御于家邦朝夕永致其憂勤夙夜不忘于警戒于焉正¶
始豈專為恩臣退奉真祠恭聞盛典漢之廣江之永遹¶
觀美化之流行渭之涘洽之陽咸慶舊章之復見
<pb:KR4d0243_WYG_016-19b>
　　　皇后牋¶
陳儀楓陛具招丹冊之華正位椒塗光被褘揄之事<md:KR4d0243_SBCK_016-17b>¶事
闗宗社歡動宫闈(中賀/)恭惟皇后殿下慶襲安陽行高¶
媯汭起家而居爵位蚤締天姻好逑而樂鼓鐘益彰后¶
徳密輔九重之孝治仰承三后之徽音盛典告成内朝¶
増耀臣祝釐惟謹竊粟自慚迹雖滯于周南化已行子¶漢
域禁林草制曽䝉乙夜之觀從橐趨班阻預長秋之¶賀¶
　攻媿集巻十六
