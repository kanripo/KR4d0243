# -*- mode: mandoku-view -*-
#+TITLE: 攻媿集
#+DATE: 2015-09-23 10:23:12
#+PROPERTY: LASTPB  <md:KR4d0243_SBCK_077-1a>
#+PROPERTY: JUAN 78

¶
<md:KR4d0243_SBCK_078-1a>¶
<pb:KR4d0243_WYG_078-1a>
欽定四庫全書
　攻媿集卷七十八¶
　　　　　　　　　　　　　宋　樓鑰　撰¶
　題跋¶
　　跋&KR1679;書¶
蜀隆州有山名跨鼇郡人李公新號跨鼇先生有書一¶
編名&KR1679;書觀物先生張公行成跋云方言曰&KR1679;倦也丁¶
度謂字或作䜪故司馬相如云窮極倦䜪而釋者亦云
<pb:KR4d0243_WYG_078-1b>
倦䜪疲憊也先生之書以&KR1679;名盖示其倦游不睎時用¶
也余攷之集韻二十陌有&KR1679;字與劇同音註引方言倦<md:KR4d0243_SBCK_078-1b>¶也然則此書之名音從劇義則倦跨鼇之意不過此爾¶
然説文解字無&KR1679;而有□集韻&KR1679;胡官切䜱&KR1679;亭名在¶
上谷䜱謨官切説文解字□其虐切相踦□也二字若¶
不類而俗書足以相亂&KR1679;從山谷之谷彈丸之丸則是¶
欽宗廟諱嫌名第三十六字止是亭名别無義可取跨¶
鼇卒于宣和之末故不以靖康之嫌名為避□從谷亦
<pb:KR4d0243_WYG_078-2a>
其虐切口上阿也從口上象其理郤絡皆從此俗書與¶
山谷之谷無别□已逆切持也象手也集韻云𨽻變為¶
丸執孰等之丸凡恐筑之凡當从□俗書與丸凡無别<md:KR4d0243_SBCK_078-2a>¶司馬相如上林賦曰徼䜪受詘曰窮極倦䜪俱音劇倦¶
&KR1679;疲憊也而説文□字徐錯通釋亦引上林賦徼䜪受¶
屈謂以力相踦角徼要極而受屈也䜪竭㦸切□其虐¶
切聲亦相近疑即□字也跨鼇之書不應取踦□之義¶
正用方言上林賦倦䜪之意耳區區雖若辭費詳攷及
<pb:KR4d0243_WYG_078-2b>
此因併見之以俟好古者癸未申同年錫赴宏詞多用¶
竒字已在選中正用倦&KR1679;字而有司以為犯廟諱嫌名¶
而罷之過矣¶
　　跋&KR2826;書<md:KR4d0243_SBCK_078-2b>¶余君穜編大易粹言刋于龍舒又自著書名曰&KR2826;書以¶
八起數或問&KR2826;字何義余攷説文解字二字部亟字注¶
敏疾也从人口又二二天地也去吏反徐錯通釋曰承¶
天之時因地之利口謀之手執之時乎時不可失疾也
<pb:KR4d0243_WYG_078-3a>
㑹意氣至切集韻于去聲七志正引上文而又于入聲¶
二十四職出此字亟□䓧注亦引上文而云或作□䓧¶
余君既擬太元潛虚以為書謂此字實備三才故用之¶
亦務用竒字故又加廾第未知䓧字止用集韻為據雖¶
復别見他書其下又加木則未之見也當攷去吏乃本<md:KR4d0243_SBCK_078-3a>¶音也要當从去聲為正¶
　　跋汪季路所藏書畫¶
　　　東坡西山詩
<pb:KR4d0243_WYG_078-3b>
西山詩碑止有坡谷張右史三篇近嵗鄧公裔孫以前¶
輩和篇數十首相示輒不揣次韻附見于後時在翰苑¶
仍效周益公用印章盖南渡來官府印多更鑄惟翰林¶
院猶用承平時舊印鑄于景徳二年蘇鄧二公俱曾用¶
此也¶
　　　顔魯公書裴將軍詩<md:KR4d0243_SBCK_078-3b>¶魯公集中不見此詩裴將軍不知為誰既言劍舞疑為¶
裴旻曾子言有若無實若虛犯而不校昔者吾友嘗從
<pb:KR4d0243_WYG_078-4a>
事于斯矣初不指名為何人而後世皆以為顔子不疑¶
此書不見姓名其劍拔弩張之勢非忠肝義膽不能為¶
此所謂言言如嚴霜烈日真可畏而仰哉¶
　　　温公倚几銘¶
文正公自不妄語推之亹亹千餘言一出于正是以輔¶
成元祐之治古之人所以大過人者無他善推其所為¶
而已耳<md:KR4d0243_SBCK_078-4a>¶　　　蔡端明吐谷渾曲
<pb:KR4d0243_WYG_078-4b>
此柳河東鐃歌鼓吹曲第十篇李靖滅吐谷渾西海上¶
曲也忠恵公字人言愈小愈好而大字亦足名世瑰詞¶
妙墨可稱二絕¶
　　　富鄭公帖¶
國初襲前代之舊士夫隔品致敬則端拜自文忠公為¶
相一切罷之潞公嘗云宰相事體都被富鄭公壞了兹¶
觀與李待制師中書詞謙尊而光尤增歎仰公在當時¶
猶山嶽然一趙濟敢摇之而師中亦凌慢如此况他人<md:KR4d0243_SBCK_078-4b>¶
<pb:KR4d0243_WYG_078-5a>
乎¶
　　　趙徳甫帖¶
趙徳甫為金石錄二千巻最稱精鑑此巻謂宋公無名¶
&KR1163;者而黄長睿謂汲冢師春書宋之世次曰景公&KR1163;者¶
昭公子與此銘合當以&KR1163;為正周&KR1163;女及□&KR1163;亦人名¶
此謂仲忽以為魯公器者無所據而薛尚功謂乃説文¶
魯字古之文字形聲假借魯公者周公始封為魯公為¶
周公祭文王之器無疑攷古之難如此哉
<pb:KR4d0243_WYG_078-5b>
　　　范寛雪景<md:KR4d0243_SBCK_078-5a>¶范寛畫亦可模見真者輒能辨之刻削窮絲髮而行筆¶
堅勁鐡屋石人無能及者非其天性甚寛亦不能為此¶
也¶
　　　燕文貴畫卷¶
圖畫見聞誌載燕文貴本𨽻尺籍工畫山水不専師法¶
自立一家規範預玉清昭應宫之役偶畫山水一幅人¶
有告都知者因補圖畫院祗候實為精品此巻不入家
<pb:KR4d0243_WYG_078-6a>
數而布置精工别有一種風氣豈其是耶¶
　　跋王逸老飲中八仙歌<md:KR4d0243_SBCK_078-5b>¶朱巖壑跋逸老草書蘭亭禊序云逸少作行書逸老為¶
草字外人那得知當家有風味逸老以草聖擅名其為¶
名公稱道如許寓居烏戍是時先太師岐國公為監鎮¶
與之往還舊亦得其八仙歌此本改从九从日字為顛¶
葢長史素有此稱也羔羊居士乃其自號聖采為所居¶
之堂得柳軒豈亦其家耶鑰隨侍時當紹興十一二年
<pb:KR4d0243_WYG_078-6b>
間猶識其人此巻書于庚午嵗自言年七十有五則知¶
生于丙辰余生于丁巳後公六十一年方識公時纔五¶
六嵗嘉定四年辛未始見此書則亦七十五矣感今念<md:KR4d0243_SBCK_078-6a>¶昔為之惘然¶
　　跋張謙中篆金剛經¶
謙中之篆自成一家近嘗跋復古編頗詳此葢其真蹟¶
也然坡公有與趙清獻公帖云表忠觀碑額可用張子¶
野之孫有書之子野吳興人名先而此云追薦亡父張
<pb:KR4d0243_WYG_078-7a>
三先生何耶更當詳攷其間以袒為但以轉為褥以薩¶
為薛之類是終不欲書篆法之所無也¶
　　跋李晉明所藏書畫¶
　　　文與可竹<md:KR4d0243_SBCK_078-6b>¶笑字從竹從天而字書不述其義李陽冰云竹得風其¶
體夭屈如人之笑坡公亦曾用其説湖州兩枝開卷一¶
閲真欲向人而笑者妙處可得而窺哉¶
　　　與可老木
<pb:KR4d0243_WYG_078-7b>
亷博士宣仲以古木墨戲得名于紹興間嘗以坡公真¶
筆映之全無光彩兹見湖州老筆又出其上坡公有云¶
孰有愛其徳如愛其畫者乎¶
　　　東坡漁父詞¶
元真子生為魯公客後又為坡谷所稱至櫽括其詩篇<md:KR4d0243_SBCK_078-7a>¶大書之其與屈靈均答問于江濱者何異耶¶
　　　東坡獲鬼章告廟文¶
鬼章擾邊如唐之黙啜种誼之竒功似郝靈筌第未知
<pb:KR4d0243_WYG_078-8a>
當時有詞臣如此否翟忠恵作安南制有云亦惟恃我¶
朝廷爵秩假寵有邦用能保爾山川土田傳祚永世文¶
人多稱服之葢出坡公之遺意時方禁蘇氏學而文人¶
之傑如忠恵公亦祖其緒餘是真不可揜矣¶
　　跋宇文廷臣所藏吳彩鸞玉篇鈔¶
始余讀文簫傳言吳彩鸞書唐韻事疑其不然近于汪<md:KR4d0243_SBCK_078-7b>¶季路尚書家見之雖不敢必其一日可辦然亦竒矣為¶
之賦詩且辨其為陸法言切韻兹見樞宻宇文公所藏
<pb:KR4d0243_WYG_078-8b>
玉篇鈔則又過之是尤可寶也既謂之鈔竊謂如北堂¶
書鈔之類盖莭文耳以今玉篇驗之果然不知舊有此¶
鈔而書之耶抑彩鸞以意取之耶有可用之字而畧之¶
有非日用之字而反取之部居如今本皆以朱字别之¶
而三字五字止以墨書字之次序亦不與今合皆不可¶
致詰輒書前嵗所與汪氏詩跋于左庶來者得以覽觀¶
今玉篇惟越本最善末題㑹稽吳氏三一娘寫問之越<md:KR4d0243_SBCK_078-8a>¶人無能知者楷法殊精豈亦彩鸞苗裔耶
<pb:KR4d0243_WYG_078-9a>
　　跋所書卞公祠堂記¶
東晉死節之士卞公為最顯忠獻公為之立祠忠簡公¶
為之作記忠肝義膽千載鼎立既成而忠獻趨召碑未¶
及建今五十年矣忠簡之子澥將漕江左俾鑰書之將¶
登于石鑰為何人而敢預此顧惟平生慕卞公之節義¶
恨不及登忠獻之問叨末第時受忠簡公深知實門下¶
士也兹乃幸得以惡札託名于不朽故謹書之¶
　　跋趙氏所藏大士<md:KR4d0243_SBCK_078-8b>¶
<pb:KR4d0243_WYG_078-9b>
趙君所供大士聞竹石皆亷博士宣仲之筆梵相則出¶
于司馬參議端行亷諱布司馬諱棿皆以畫得名于紹¶
興初余家亦有此像端行併作山林此軸得二名士各¶
盡所長尤可寶也¶
　　跋胡五峯論語指南¶
論語一書自昔大儒不知㡬人未有能發明仁之一字¶
樊遲問仁夫子固嘗答以愛人矣韓昌黎原道首曰博¶
愛之謂仁他何望焉自伊洛二先生始發千古之秘洙
<pb:KR4d0243_WYG_078-10a>
泗言仁深見本原兹讀指南一巻樞宻黄公察院沈公<md:KR4d0243_SBCK_078-9a>¶皆深于此者五峯斷以一言方見二公猶有差處一曰¶
有心于為仁則曰如此立言恐不識心不識仁也一曰¶
能惡人則或者疑焉于是復明仁者之心曰本無所惡¶
也則曰只是當好惡之時胸中元未了了也烏得為仁¶
又顔淵問仁之下有曰人有仁不仁心無不仁此要約¶
處不可毫釐差嗚乎此言㫖哉此論語之本體也然而¶
非二公相與講貫亦無以發五峯之言故易以朋友講
<pb:KR4d0243_WYG_078-10b>
習為説盖天下之説未有過于此者夫子以學之不講¶
為憂盖君子之憂未有甚于此者學者可不勉哉<md:KR4d0243_SBCK_078-9b>¶　　跋張樂全上范文正公書¶
范文正公講道睢陽樂全以文受知晏元獻公欲擇二¶
㛰其一則富文忠公次則樂全樂全雖不成㛰然皆文¶
正所薦文正通守河中樂全以布衣寄此書自敘南都¶
知奬甚深蒲坂㑹府則河中也又曰經術興于南郡士¶
林歸乎北海北海濰州也文正未嘗仕于濰亦無北海
<pb:KR4d0243_WYG_078-11a>
之稱南郡亦非為南都恐是引用馬季良孔文舉事故¶
俱不平闕而集中却有上北海范天章書又有謝范天¶
章薦應制科詩在明道二年又有謁青州范天章等詩<md:KR4d0243_SBCK_078-10a>¶攷之乃范中丞諷也樂全雖為文正所知二范俱曾為¶
天章閣待制俱曾知青州然文正在明道間始為通守¶
而諷已為天章文正知睦州蘇州之後始得此職又執¶
政之後知邠鄧杭晚知青州則已疾甚樂全亦已通顯¶
而諷正以天章守青社又實以明道二年同宋宣獻蔡
<pb:KR4d0243_WYG_078-11b>
文忠列薦樂全茂才異等然則集中詩及書皆為諷而¶
作青州在漢屬北海唐天寶曰北海郡皇朝以青北海¶
縣置軍後升為濰州政和始以青州為齊郡以濰州為¶
北海郡此書稱北海葢謂青州也因具列之以俟知者<md:KR4d0243_SBCK_078-10b>¶此書當在范氏而乃傳于女孫豈書成不及上仍藏于¶
家耶¶
　　跋東坡備水帖¶
蘇少公序黄樓賦謂長公之備水有三焉水至而民不
<pb:KR4d0243_WYG_078-12a>
恐水大至而民不潰水既去而民益親此帖言得㫖見¶
役七千餘人葢水去之後請增築徐城以木堤捍水衝¶
之時熙寧七年七月河决澶淵九月水至城下帖稱二¶
月十日則其明年元豐元年戊午也坡時年四十三筆¶
雖未老而精彩照人可寶也<md:KR4d0243_SBCK_078-11a>¶　　跋李莊簡公與傅樵風帖¶
建炎四年金陵潰卒四散三月戚方既殘廣徳五月遂¶
圍宣州鋒不可當參政莊簡李公時為太守無兵可恃
<pb:KR4d0243_WYG_078-12b>
亟設方畧招潰卒于郊野厚待之以為用戚與其副並¶
馬近城指畫攻具公以一書傅矢射副馬前大畧言戚¶
乃凶冦天誅必加汝為將家何至附賊二人相顧曰此¶
間我也攻稍緩始得為備詔遣統制巨師古劉晏率兵¶
救之晏戰死第三帖所言巨劉為此也嘗廵城親以鐡¶
扇障面而賊箭正中之危機屢矣舊曾問于老校退卒<md:KR4d0243_SBCK_078-11b>¶而得其詳經畧潘公其婿也嘗言公當危時寘匕首枕¶
匣中與家人約曰城不可必保若使人取匕首則我必
<pb:KR4d0243_WYG_078-13a>
死汝輩亦俱自戕無落賊手一日危甚果遣人至一家¶
慟哭既而報少寛矣公誓以死守勵志如此故將士用¶
命賊遯而城全郡人至今祠事之觀所與給事傅公手¶
帖則所聞益信二公里人忠義相勉風節凛然皆可畏¶
而仰哉¶
　　跋東萊舍人所作趙鈐轄墓表¶
趙侯死節九江三子相從于難父死于君子死于父忠<md:KR4d0243_SBCK_078-12a>¶孝之道萃于一門殆有東晉卞氏之風劉公嘗任從班
<pb:KR4d0243_WYG_078-13b>
丞相沆之孫也為之墓表甚詳東萊紫微吕公有文章¶
重名又為之墓表足以傳不朽矣侯之元孫吳興使君¶
崇規先以墓碑示恵朱晦菴跋語謂東萊碑銘今不復¶
存當為求之其家吳興之父道州亦自言未入石而家¶
多故因亡其本吳興一日又過鑰曰近從臨川宗族家¶
遂得墓表錄本且得東萊所答簽判書真蹟欲俾書墓¶
表以補先世之遺慨然為書且勉其併刻東萊之帖以¶
信後世鑰何幸乃得以鄙札託名于斯<md:KR4d0243_SBCK_078-12b>¶
<pb:KR4d0243_WYG_078-14a>
　　跋彭子夀甲寅奏藁并日錄手澤¶
紹熙五年嵗在甲寅七月甲子皇上初受内禪恭儉仁¶
孝中外具孚勵精圗治羣賢在列曾未㡬時而權臣已¶
寖寖孽牙其間無有敢白發其端者時惟吏部侍郎彭¶
公以舊學受眷最渥忠憤激發數其奸狀自此補外鑰¶
在東䑓同中書舍人林公繳奏至再竟不得回消長自¶
此分矣三人之言皆騐于後而公尤為曲突徙薪之首¶
更化之初與林公俱召遂列邇聮獨公不及見今日為
<pb:KR4d0243_WYG_078-14b>
可痛也公之子司農寺主簿欽出奏藁及日錄手澤等<md:KR4d0243_SBCK_078-13a>¶見示覽之輒為流涕公論既白上㤙加厚公亦不自悼¶
其不幸于九原矣欽倅嘉禾求跋其後林公下世亦已¶
五年感念疇昔病中扶憊書此公之徳業皆已見于隧¶
碑不復屢書嗚呼子夀可以不朽矣¶
　　跋韓熙載投吳狀¶
楊行宻之據淮南一傳渥再傳隆演徐温已專政矣九¶
年温始進隆演為吳王而建國天祐十六年始即吳王
<pb:KR4d0243_WYG_078-15a>
位改唐之天祐為武義元年又傳至溥改元順義拜温¶
左丞相其子知誥為左僕射六年嵗在丙戌温雖在金<md:KR4d0243_SBCK_078-13b>¶陵制朝權而政已歸知誥立延賓館以待士四方豪傑¶
歸之時中原多故名賢宿徳皆亡身歸順此正熙載投¶
吳之時也其父光嗣為後唐明宗所殺煕載方隠嵩丘¶
懼禍及而南奔所謂司空者非温即知誥而史傳江南¶
諸書不載其為司空宋齊丘雖為司空乃在太和六年¶
嵗在甲午相去九年矣熙載文華擅一時南唐諡以文
<pb:KR4d0243_WYG_078-15b>
靖此狀雖挾戰國縱横之氣不脱五季萎&KR1170;之體然詞¶
翰俱勝惜乎生不逢辰﨑嶇危亂中自朱元之變嗣主¶
益忌北人多酖之遂至自汙要其論議未曾少屈信英<md:KR4d0243_SBCK_078-14a>¶物也想見分裂之時南走北走之士類假此等文詞以¶
自見禪月貫休之投孟蜀有詩云一瓶一鉢垂垂老萬¶
水千山得得來亦此類耶¶
　　跋向薌林拘偽楚檄藁¶
博陸侯既立宣帝威權益重而嚴延年劾其無人臣禮
<pb:KR4d0243_WYG_078-16a>
事雖不行朝廷肅然敬憚之使博陸雖有驕慢之心亦¶
足以奪其氣偽楚虛有其表中實謬懦豈敢望博陸之¶
萬一建君主龍天之議則其人可知向公一聞竒變即¶
檄合肥拘其家想其方在惶擾憂恐中聞此寧復敢桀<md:KR4d0243_SBCK_078-14b>¶耶封府庫以臣名奉昭慈垂簾而上璽綬于髙宗雖出¶
一時諸公之議而此舉實中其機此豈淺丈夫所能及¶
哉¶
　　又薌林家規
<pb:KR4d0243_WYG_078-16b>
薌林遺訓凛然如生而三子俱賢興國及郡倅既遵行¶
維持于前貳車髙夀獨殿諸公保家之慮尤為深長既¶
聞于郡又刻之石諸孫相與結約為久逺之計士夫名¶
家能守素業少見其比臨武令君悉以見示歎仰不已¶
然嘗聞古之循吏有云律設大法禮緣人情盖不欲專<md:KR4d0243_SBCK_078-15a>¶以法臨民也家規如學規然師與弟子以道義相處不¶
得不立規矩以警其不率者非恃此以為庠校當有行¶
于規矩之外者而況家乎臨武令為一門最長更惟勉
<pb:KR4d0243_WYG_078-17a>
之以全雍煕之軌則向氏之興未艾也既以薌林文集¶
求序引又書此以贈之¶
　　代史少保恭題御製和詩¶
臣不肖仰蒙陛下矜念簪履之舊俾待罪經帷寵光殊¶
奕夐無前比廼季秋壬子錫宴于澄碧殿因獲縱觀清¶
激之勝洞心駭目如上崑閬捧手從遊天顔益温命宿<md:KR4d0243_SBCK_078-15b>¶玉堂之直廬顧謂臣此㑹不可以無紀臣亦思敘感遇¶
之萬一是夕裁成古詩三十韻上進陛下賜以宸章俯
<pb:KR4d0243_WYG_078-17b>
同其韻華衮之褒下飾小已雖聖主所以優禮老臣者¶
務極其至而隆天厚地之恩臣愚何以稱塞竊觀有虞¶
盛時帝庸作歌而後臯陶颺言載賡猶得大書簡䇿垂¶
文後代臣之蕪陋焉敢言詩而乃上勤睿作之妙是豈¶
惟近世儒世遭逢之所未有視臯陶抑有光焉倘不能¶
勒之堅珉以侈大賜臣則有罪臣洪惟陛下聖學淵奥¶
句法深醇渾然天成兼備衆體一詩之中屢致意焉有<md:KR4d0243_SBCK_078-16a>¶曰躋民期仁夀有曰朕瘠天下肥得以見陛下之用心
<pb:KR4d0243_WYG_078-18a>
有曰都䕶萬年觴何當至庭戺得以見陛下之立志若¶
夫罄嘉謨以起勲業則非臣衰朽之所敢承至使直筆¶
以紀中興臣不佞茍未先狗馬填溝壑雖在田里尚庶¶
㡬見之¶
　　代仲舅汪尚書跋了齋表藁¶
徳夀皇帝中興慨念裕陵實錄之誣紹興甲寅乃詔三¶
館之士是正之内相范公沖中書舍人任公申先相繼¶
職其事當時英俊皆在選中吾鄉禮部侍郎髙公閌其<md:KR4d0243_SBCK_078-16b>¶
<pb:KR4d0243_WYG_078-18b>
一也先少卿方官于朝髙公以姻連館寓間見諸公往¶
來議論之餘鑰因得剽聞一二及取忠肅陳公所著尊¶
堯集讀之其立言措意無非忠憤所激英風義氣凛凛¶
乎方冊之上自恨晚出不得端拜下風逮今五十年始¶
獲見公手書表藁于蔣君輝之家盥手諦觀為之歛袵¶
遐想氣象如在左右竊嘗攷之國史政和初元張公商¶
英猶在相位編修政典局其所建也于是得㫖命公繳¶
進此書及奏御留中而張公以八月罷政用事者隠其
<pb:KR4d0243_WYG_078-19a>
詔索之實而誣以私九月遂有台州之謫觀公題識數<md:KR4d0243_SBCK_078-17a>¶語雖在顛沛艱危中其尊君戴上之心死生禍福有不¶
能奪者抱抑鬰于一時昭聲烈于萬世以此較彼孰得¶
孰失鑰輒不揆敬書其後而歸之<md:KR4d0243_SBCK_078-17b>¶　
　
　
　
<pb:KR4d0243_WYG_078-19b>
　
　
　
　
　
　
　
　攻媿集巻七十八
