# -*- mode: mandoku-view -*-
#+TITLE: 攻媿集
#+DATE: 2015-09-23 10:23:12
#+PROPERTY: LASTPB  <md:KR4d0243_SBCK_059-1a>
#+PROPERTY: JUAN 60

¶
<md:KR4d0243_SBCK_060-1a>¶
<pb:KR4d0243_WYG_060-1a>
欽定四庫全書
　攻媿集卷六十¶
　　　　　　　　　　　　　宋　樓鑰　撰¶
　記¶
　　范氏復義宅記¶
呉門范氏自唐柱國麗水府君居於靈芝坊今在雍熙¶
佛寺之後五世孫文正公少長北地皇祐中守杭始至¶
故鄉訪求宗族買田千畝作義莊以贍之宅有二松名
<pb:KR4d0243_WYG_060-1b>
堂以嵗寒閣曰松風因廣其居以為義宅聚族其中義¶
莊之收亦在焉中更兵燬族黨星散故基榛撫編民豪<md:KR4d0243_SBCK_060-1b>¶據為居室為場圃僦直無幾甚失遺意粟無所儲寓於¶
天平山墳寺倍有徃來給散之勞久復圮廢改寘城中¶
反寄他舍病此久矣自公長子監簿而下又五世而至¶
良器一日謂二弟曰先君奉議念此有年齎志而殁吾¶
儕當有以振起之慨然自任思圖其新於是厯告居民¶
盡除僦直約期而遣之不服者訴于郡于監司以至上
<pb:KR4d0243_WYG_060-2a>
達臺省提刑臨川何公異太守四明鄭公若容咸義此¶
舉力主張是復得故地周一千四百四十八丈首捐私¶
帑繚以垣牆創建一堂仍扁嵗寒以祠文正結屋十楹<md:KR4d0243_SBCK_060-2a>¶以處貧族就立新倉寖復舊觀庀役於慶元二年之季¶
夏仲秋告成不愆於素觀者無不歎息親掌出納一年¶
以為後式選族子之亷謹者二人繼之詳具要束以補¶
舊規揭於堂上且刻田籍於石以為永久之計介季之¶
柔續世科於百二十有四載之後尤勇於義既力贊其
<pb:KR4d0243_WYG_060-2b>
兄謀之屬鑰為記始末鑰不佞先祖少師收䘏宗族有¶
意於此而嵗不與伯父揚州始為之雖不及文正公之¶
盛而寒宗之貧者賴以自給亦四十餘年於兹先工部¶
欲附益之而清貧終身猶未果也見范氏家法為之媿<md:KR4d0243_SBCK_060-2b>¶歎是舉也衍文正公累世之遺澤伸先奉議九原之餘¶
恨又以綿范氏無窮之休豈不偉哉嗚呼文正公奮身¶
孤藐未嘗賴宗人毫髪之力既達則闔族受解衣推食¶
之恩天祐范氏三子鼎貴皆以宏才高誼上繼父風後
<pb:KR4d0243_WYG_060-3a>
人得維持憑藉以保其家良器以布衣而決意興起不¶
惟義宅載新義莊亦復整飭剔蠧省費又為數世之利¶
用心如此後其興乎嗚呼文正初立規矩止具給予之¶
目僅設豫先支請之禁不數年忠宣公已慮其廢壊故¶
治平奏請聖㫖違犯義莊規矩之人許令官司受理又<md:KR4d0243_SBCK_060-3a>¶與右丞侍郎自熙寧以至政和隨事立規闗防益宻今¶
之規約又加宻矣一門同姓為此義事其難如此而況¶
天下之大思所以為億萬世之計者又可忽乎嗚呼衣
<pb:KR4d0243_WYG_060-3b>
冠之族不免飢寒者甚衆願如范氏之宗派而不可得¶
今坐享飽煖者幾人若人人如良器用心更相扶持以¶
永其傳則善矣若曰是我所當得者而不思自力甚者¶
反為蠧於其間則文正諸公實臨之其聞於有司曰公¶
元者蓋今之族長云¶
　　汪氏報本菴記<md:KR4d0243_SBCK_060-3b>¶惟四明汪氏代有隠徳上世葬城南之俞村鑰汪出也¶
嘗隨拜掃裴回松下頋瞻前後中有一丘隆然竒峯遙
<pb:KR4d0243_WYG_060-4a>
峙秀水縈抱磬折面勢岡阜非若近時積土平田强為¶
丘壟出於人力者比氣象秀潤真吉竁也是為外高祖¶
大府君之墓府君以才選為吏古君子也終身掌法一¶
郡稱平范文正公王荆公皆以士人待之我高祖正議¶
先生為之志銘蓋積徳之尤著者是先生奉四先生而¶
汪氏之衣冠始於此鑰生長外家逮事外祖少師二十¶
餘年親見孝友之懿奉墳墓尤謹遇忌日必躬至墓下<md:KR4d0243_SBCK_060-4a>¶為薦羞之禮遂為汪氏家法仲舅尚書恪遵先志不敢
<pb:KR4d0243_WYG_060-4b>
少怠而増色焉俞村之墓始於十二府君其子若孫¶
葬於左右也凡十餘所迨今百七十餘載矣冢舍三易¶
嵗久易圮仲舅投閒既久度不可支吾乃營基於松楸¶
之東輟費於伏臘之餘鳩工兩月而告成為堂三間後¶
出一間併為修祀之地前為軒如堂之數可以聚族列¶
拜兩廡凡六楹前又為門及享亭以淳熙十二年三月¶
二日奉神座於堂之東室宗人雖墳墓在逺遇清明必¶
合而祭者凡數十人列於其次規畫□悉一一親授以<md:KR4d0243_SBCK_060-4b>¶
<pb:KR4d0243_WYG_060-5a>
板為障而平其前祀則取以陳祭器臨事可不移而辦¶
下至庖湢罔不備具靡錢五十萬一力為之贍塋舊有¶
田初出於諸院其子孫間有生計凋落視為已業而私¶
售者久不能制於是積累細㣲益以俸入以元直取之¶
用供僧徒嵗仍例巻命族人迭掌祀事其器用則分任¶
其責且為出穀以助他日尚將益之菴成未有名夢中¶
若有告以報本者公為之恍然遂以名之正奉始卜葬¶
西山少師兄弟皆從仲舅大為基阡甲於鄉里又以外
<pb:KR4d0243_WYG_060-5b>
祖母福國之先壠在奉川桃花隩王氏既不振亦為買<md:KR4d0243_SBCK_060-5a>¶田建屋以奉香火凡其先冢域至是無所不備可以傳¶
逺矣鑰既得歸日侍函丈一日顧鑰道始末使記其詳¶
以詔子孫惟我舅氏克振家聲光紹前人以燕後葉菴¶
之落成時年六十有八矣誠孝不衰而又精力絶人克¶
勤小物壯者有所不逮皆可謂人子法遂謹書之後人¶
能不墜少師尚書之意汪氏之興殆未艾也¶
　　長汀菴記
<pb:KR4d0243_WYG_060-6a>
樓氏自周武王封夏后氏之後東樓公於杞實始得姓¶
後有食采於婁者因以為氏或著樓焉東京雍丘縣即<md:KR4d0243_SBCK_060-5b>¶杞之舊故亦稱杞縣樓氏以杞國為郡而望出東陽雖¶
聞吾族自婺而遷不知所始自鑰一行推而上之至八¶
世祖而止惟曽叔祖一十五助教墓志云六世祖自婺¶
遷於明是鑰之九世祖也又不書其諱明化院之西南¶
一山坡陁數十百畮上世葬埋甚衆邑人號樓太婆墓¶
亦不知太婆為幾世為何姓今墳墓可尋者七世祖大
<pb:KR4d0243_WYG_060-6b>
録葬白水雷家隩六世祖二評事葬太婆墓山之中劉¶
夫人葬於西偏相去數十步徐夫人葬明化側平地蓋¶
祖宅之後也高祖十八正議及陳氏和義郡朱氏厯陽<md:KR4d0243_SBCK_060-6a>¶郡二夫人曾祖三金紫永嘉郡夫人翁氏葬龍潭先祖¶
三少師兩守鄉郡首尾五年每寒食上冡旌旗鼓吹皆¶
集塋下鄉里以為榮少師教授兖州時祖妣秦國夫人¶
馮氏蚤喪葬南山再娶魏國夫人馮氏先卒得地於報¶
國山之左今為仁濟院作三穴以右穴葬魏國少師親
<pb:KR4d0243_WYG_060-7a>
寫馮令人藏扁榜猶存約他日自居中穴而遷秦國於¶
左晚嵗有閩人上官仲恩獻金鍾山圖得於舒氏尤喜¶
之知平江日病中語諸父曰我死當葬金鍾比薨二夫¶
人葬已久金鍾墓域頗狹至今三墳相去或二十里而<md:KR4d0243_SBCK_060-6b>¶逺初營葬時四山皆願求售仲恩亦勸之五伯父曰人¶
其謂我家乗勢并包非先志也仲恩歎服且曰第三虎¶
山不可不買可以為菴其實菴後亦一穴也少師龍虎¶
二山皆平正如畫至江而止龍山之前俯臨沙洲相傳¶下
<pb:KR4d0243_WYG_060-7b>
有金鍾曾見光景今神龍居之亦聖迹也俗謂江水¶
一段為一汀近金鍾一汀最長彌勒每浴其中號長汀¶
子故地名金鍾而菴名長汀少師薨於宣和五年至七¶
年嵗在丙午而葬今且八十年矣先君銀青卜夀於於¶
菴之後荷諸院相從嘗買鄰山以葬亡弟錧夀穴正在<md:KR4d0243_SBCK_060-7a>¶兩山之間坐艮向坤靣勢環擁下直金鍾之洲前有一¶
峯錢令公葬其下號令公尖為山五重惟此峯中立深¶
秀正與之對自他處視之俱不如也先君以淳熙九年
<pb:KR4d0243_WYG_060-8a>
十二月十七日卒於仲兄嚴州郡治以次年九月二十¶
日大葬菴之右屋適在其前雖不礙前山而神道門起¶
於谿次不能相望為曲徑以入是時以仲兄繼亡無力¶
改造先妣年已七十有四亦不敢輕動因仍幾二紀嘉¶
泰四年正月九日先妣下幸棄諸孤荒迷哀苦之餘卜¶
以臘月八日丙申襄事謀之羣從銜哀負土決意先期<md:KR4d0243_SBCK_060-7b>¶移建冢舍以八十年左支右吾之屋撒而新之舊木之¶
可用者十無二三又遷基於左半在田間築疊尤費工
<pb:KR4d0243_WYG_060-8b>
力幸及大事之前粗畢工役為屋三十餘間造石橋三¶
所材良工緻庶幾可久於是始得神道坦平墓與門直¶
列植檆檜移置石獸等平楫前山氣象愈偉少伸兄弟¶
夙昔志願皆祖考隂祐之賜宗族相成之力也祖塋松¶
行有干霄合抱之材然侵耕者多亦有枯瘁稍正疆界¶
又補其闕别為屋數楹於外以為廥廩是役也雖出於¶
一力而事實闗於諸院已戒僧徒日謹焚修以資㝠福<md:KR4d0243_SBCK_060-8a>¶若羣從及子弟掃松㳂幹而至者自當館穀於此如挈
<pb:KR4d0243_WYG_060-9a>
家寓處或封寄什器必至觸汙冢舍非奉先之本㫖自¶
兹幸無啟此意亦宜相與戒飭僕使一竹一木毋庸侵¶
犯斯有可傳之望前輩言子孫以仕宦不能自守墳墓¶
而使人代之故守墓之人不可待以奴隸而況菴僧乎¶
此菴始建僧希亮入主之三十五年傳其弟子本權權¶
住三十年又傳妙悟才三易人俱善於其事後來者宜¶
善待之¶
　　李氏思終亭記<md:KR4d0243_SBCK_060-8b>¶
<pb:KR4d0243_WYG_060-9b>
淳熙八年嵗在辛丑鑰預攷南廟試蜀人李君子思以¶
審計司聨事先已固已得其江東十鑑讀之一見如平¶
生歡既而出所著易解相與講明警發為多竣事鑰叨¶
丞外府君代主宗正簿鑰尋丞司宗方以同僚為幸而¶
君忽焉亡矣哭之盡哀且與諸蜀士經紀其家君之父¶
年已八十諸子皆幼弔者無不傷䀌送其西去哭以二¶
詩殆不勝情今三十有二年矣間者闊焉不相聞知慶¶
元之初鑰既投閒明年閲登科記見君之子道傳在乙
<pb:KR4d0243_WYG_060-10a>
科又一紀而復來則已聞其召命同朝五年寖登館學<md:KR4d0243_SBCK_060-9a>¶上著庭攝攷功時時相過以先友故厚我其季性傳又¶
擢嘉定四年第來見獨未識長子心傳聞其嘗名薦書¶
一不上第年未四十棄舉業而著書朝廷取其建炎以¶
來繫年要録百卷寘館中嘗得其副而盡讀之然後知¶
天之報施本無差忒而子思家學日成為不忘矣子思¶
之論易專究心於卦畫其言甚富如中孚豚魚等說前¶
未有發明及此者十鍳極陳南北朝戰守勝敗如指諸
<pb:KR4d0243_WYG_060-10b>
掌書有小傳又有諸經解義皆其節自之大者吐其所¶
見論議過人一宰饒之徳興治行有循吏之績其所抱<md:KR4d0243_SBCK_060-9b>¶負十未見一二此識與不識所以恨其蚤殁也五年七¶
月癸亥攷功涕泣而謂鑰曰先君子之葬兄弟尚弱萬¶
里亦無由相告已得後谿劉先生為之銘矣墓前有亭¶
取終身慕父母之義以致深長之思非敢自言能盡此¶
也名以思終併致昆仲之意俾記之凡子思文學事業¶
與其家世履厯後谿之志已詳不復書語之曰先公有
<pb:KR4d0243_WYG_060-11a>
子如此固已不悼其不幸於土中矣終之義豈云小哉¶
近方為金華季氏為古文孝經詳說後序因論古自天¶
子至於庶人孝無終始而患不及者未之有也為之言<md:KR4d0243_SBCK_060-10a>¶曰聖人一經立教之要專在此數語孩提之童無不知¶
愛其親者是人之於孝未有無其始者夫子作此一經¶
正欲人之有終也自天子以至庶人孝之大小固自不¶
同於此復言若孝有始而無終未有不及於禍患者此¶
則無貴賤之别上下一體俱當盡心焉末篇云孝子之
<pb:KR4d0243_WYG_060-11b>
事親終矣止為喪祭之終猶未能孝之終也夫所謂孝¶
之終與孝無終始之終蓋謂立身行道死而後已者也¶
故雖曾之既啟足手以其能全而歸之自以為知免矣¶
然而易簀一節猶在其後蓋大夫之簀猶非其正也嗚<md:KR4d0243_SBCK_060-10b>¶呼聖賢可謂深切而能有終者亦豈易易乎鑰餘生無¶
幾深知競懼得正而斃所願加勉故以告有志之士云¶
鑰老退學落加以病餘輙拾前說以慰孝思之切惟昆¶
仲勉之
<pb:KR4d0243_WYG_060-12a>
　碑¶
　　聚奎堂碑¶
兵部尚書趙師&KR0759;謂臣鑰曰淳熙初年龍集乙未高宗¶
在徳夀宫先臣和州防禦使贈少師伯驌久被眷顧師¶
&KR0759;由鎖應賜進士出身徳夀喜甚謂其有子賜金更新<md:KR4d0243_SBCK_060-11a>¶所居増創一樓以榮桂書其榜蓋遮孝宗聖製聞喜宴¶
詩桂林爭占一枝榮之句而寵之慶元改元師&KR0759;卜築¶
呉門之晝錦坊闢堂曰聚奎奉先世前後所藏真蹟匪
<pb:KR4d0243_WYG_060-12b>
惟侈雲漢昭回之盛抑取竇儼所謂五星聚奎天下太¶
平之義累聖崇儒右文高視千古蓋天人之符應也主¶
上誤加將拔寖塵禁近嘗因奏對以宸翰為請上首肯¶
再三嘉定三年冬起家長武部兼天府明年正月見於¶
便殿昧死申言上又許之七月甲寅申使宣諭拜三大¶
字之賜未幾又錫三扁曰宗表曰玉輝曰與閒鋟鏤髹<md:KR4d0243_SBCK_060-11b>¶飾皆出尚方恍然從天而下周章踧踖感激自誓思所¶
報稱移刋樂石願有以記之臣辭不獲竊攷所元蓋非
<pb:KR4d0243_WYG_060-13a>
一日國家親睦九族恩禮兼備神明之胄繁衍盛大教¶
養既至人才輩出獻詞章躬課試承平百年史不絶書¶
崇國公世恬好學績文有聲前朝徽皇命翰林學士承¶
㫖鄭居中為志銘知淮陽軍米芾書丹其子開府儀同¶
三司嘉國公令晙及從蘇軾黄庭堅游刻而龕諸睦親¶
北宅之壁間嘉國之子通判泰州子笈陪從康邸最膺¶
頋遇又見芾所書而愛之紹興間既得木本訪求其後<md:KR4d0243_SBCK_060-12a>¶伯驌與兄浙西路兵馬鈐轄伯駒方贅員筦庫以近臣
<pb:KR4d0243_WYG_060-13b>
召薦待以家人禮念其孤露自立厚加撫勞勉以温習¶
賜第都城俾日趨中禁圖書之府曰於此可觀人間未¶
見之書少師老成詳練厯記舊事盡瘁職守襃賞相仍¶
博洽醖藉歌詩聲畫取法晉唐游戲丹青深造其妙徳¶
夀怡神物表宻侍清燕預翰墨之選直廬邃嚴且給珍¶
膳名畫法書鼎彞款識攷訂商畧從容畢景肆筆成書¶
楷法行草分賚稠疊王粲登樓及謝莊月賦則全而書¶
之二王懐素帖則倣而臨之合作逼真以少師鍳裁精<md:KR4d0243_SBCK_060-12b>¶
<pb:KR4d0243_WYG_060-14a>
審猶不能辨又雜取唐宋名賢佳句形諸幅箋便而者¶
踰十數持憲近畿孝宗出内帑緡錢萬嚴飾天慶觀親¶
札丁寧示弗勤民之意神毫睿藻數以賜焉乃今奎畫¶
申攽於以承二祖之休於以奬聲績之楙三朝寳墨萃¶
於私室光華絢爛衣被草木有厯劫贊揚所不能盡者¶
而臣何足以知此雖然蓋可稽焉堂以玉輝名則取陸¶
機文賦石韞玉而山輝之語樓以與閒名則取蘇軾賴¶
有高樓能聚逺一時分付與閒人之詩而宗表之襃實
<pb:KR4d0243_WYG_060-14b>
用唐宰相李勉故事聖意攸屬昭然著見復揭榮桂舊<md:KR4d0243_SBCK_060-13a>¶題於便坐植巖桂以環之始乾道間遴選聘使擢少師¶
為副别授國書議事敵知其為宗老相與歎服以為備¶
待時之說歸報蓋久而後益信師&KR0759;稔承家訓大沮開¶
禧用兵之議以是不合而去聖化更新復登邇聨委寄¶
益隆俯俞忱請則所以䝉被簡記者有自來矣惟昔君¶
臣際㑹一字之襃踰於華衮今少師父子才美世濟為¶
趙氏祭酒帝筆之儲盈溢巾衍有傳家之寳無登牀之
<pb:KR4d0243_WYG_060-15a>
嫌六丁豐隆呵禁䕶持昭示將來以永無斁為子若孫¶
頋瞻豐碑齋莊斂袵仰聖作之淵懿知忠厚之積累盡<md:KR4d0243_SBCK_060-13b>¶萬物而不足報可不勉諸臣衰顇無庸方期謝事跂望¶
斯堂無由一拜於其下敢述始末而為之詩曰¶
煌煌聖朝親睦九族有制有恩克保世禄信厚振振麟¶
趾之時才學自奮見於設施於穆少師相逄盛際受知¶
高皇蚤被簡記源流有來元祐名臣賜對入侍禮如家¶
人博洽醖藉翰墨之選帝筆昭回溢於巾衍賜第崇成
<pb:KR4d0243_WYG_060-15b>
有子䇿名迺書榮桂表於家庭阜陵掄才輶軒載牽出¶
奉六條申畀一札子克負荷致身文昌四尹神皋如漢¶
趙張卜築姑蘇有嚴尊閣户冊狹攽増賁丘壑奎壁之<md:KR4d0243_SBCK_060-14a>¶光聚於吾門頋瞻斯堂庸侈上恩是父是子並膺殊眷¶
非止為榮於以示勸生子生孫其報伊何忠孝一心永¶
矢弗磨¶
　　王節愍公忠肅廟碑¶
嘉定四年某月某日詔為故樞宻節愍王公立廟賜額
<pb:KR4d0243_WYG_060-16a>
忠肅某年某月某日廟成惟公建炎紹興間五使不測¶
之地卒執節以死忠烈顯著人户知之大臣欲專和戎¶
之功不以實聞故䘏典多闕至孝宗皇帝聞之始特官¶
其三孫曰杞曰柟曰機開禧權臣横挑氈裘三邊俱震<md:KR4d0243_SBCK_060-14b>¶始復求專對之才以通好柟捐軀徇國為人所難母夫¶
人又以節愍之事勉之張旜三徃終定信誓祖孫相望¶
勲在社稷可謂無負三槐之家風矣紹熙元年諡公節¶
愍柟既奏功擢帥合肥尋尹天邑請於朝求為乃祖立
<pb:KR4d0243_WYG_060-16b>
廟於是天子嘉歎且曰爾祖葬呉郡其廟於城中柟拜¶
稽首退而營求㑹提㸃刑獄陳芾攝府事為度基於郡¶
之北真慶坊地周百三十丈有竒闢門三楹旁翼二挾¶
以入兩廡中為寢堂敞以高軒肖公之像以安康郡夫¶
人陳氏配命服如禮鼎爼具列深邃崇嚴既足以揭䖍<md:KR4d0243_SBCK_060-15a>¶妥靈又啟旁舍以處道流買田續食使永香火之奉可¶
謂備矣少卿以新廟成不可無紀命鑰碑之鑰嘗銘公¶
之隧若平生大節與夫勤勞機辯之詳既屢書之兹不
<pb:KR4d0243_WYG_060-17a>
復列獨著立廟之本末以詔後世竊觀昌黎韓公為廟¶
碑者三曰烏氏曰田氏曰袁氏烏以重𦙍田以𢎞正袁¶
以滋皆以子至將相寵及上世非自以功業而得廟食¶
也以死節而得祀者莫盛於張巡許逺之廟而兩家子¶
弟才智下後無聞焉惟節愍公上承三槐之盛以忠義¶
自奮風烈昭灼膺此廟食之寵尸而祝之子以死孝而<md:KR4d0243_SBCK_060-15b>¶歸其骸孫又以探虎穴而就功名既不忝其先而又増¶
大之王氏之廟其最優乎因為之歌詩以侑四時之享
<pb:KR4d0243_WYG_060-17b>
云¶
公之生兮不辰投大艱兮期殉以身掉三寸兮驚嚴宸¶
起布衣兮立登從臣痛二聖兮䝉塵出萬死兮氣益振¶
得要領兮折殊鄰辯懸河兮機若神數徃返兮就和親¶
功既高兮遭厄屯握漢節兮死朝紳地震裂兮天霾昏¶
祀於河間兮秋復春紹祖烈兮世有人始雖屈兮終獲¶
伸墓於山兮祠於城之闉依琳宇兮輪奐一新肖公之<md:KR4d0243_SBCK_060-16a>¶像兮凜然如存芳菲菲兮薦苾芬洋洋在上兮傷不見
<pb:KR4d0243_WYG_060-18a>
而不聞公其訴上帝兮叫九閽或為鬼以厲賊兮如張¶
巡九原有知兮煥絲綸享廟食兮報君恩佑爾後人兮¶
傳無垠<md:KR4d0243_SBCK_060-16b>¶　
　
　
　
　
<pb:KR4d0243_WYG_060-18b>
　
　
　
　
　
　
　
　攻媿集卷六十
