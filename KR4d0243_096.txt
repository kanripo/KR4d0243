# -*- mode: mandoku-view -*-
#+TITLE: 攻媿集
#+DATE: 2015-09-23 10:23:12
#+PROPERTY: LASTPB  <md:KR4d0243_SBCK_095-1a>
#+PROPERTY: JUAN 96

<md:KR4d0243_SBCK_095-28a>¶
<md:KR4d0243_SBCK_096-1a>¶
<pb:KR4d0243_WYG_096-1a>
欽定四庫全書
　攻媿集巻九十六¶
　　　　　　　　　　　　　宋　樓鑰　撰¶
　神道碑¶
　　寶謨閣待制致仕特贈龍圖閣學士忠肅彭公神¶
　　道碑¶
皇上踐阼之十有四年十有一月乙亥詔樓鑰林大中¶
赴行在大中先至首言故吏部侍郎彭龜年之忠乞賜
<pb:KR4d0243_WYG_096-1b>
襃贈嘉定改元鑰求對又以為請且録其諌草以進皇¶
帝為之愴悼詔贈寶謨閣直學士仍與一子陞擢既又<md:KR4d0243_SBCK_096-1b>¶御批彭龜年係朕潛藩舊學當權臣用事之始首能抗¶
疏折其姦萌襃卹之典理宜優異雖已追贈未稱朕懐¶
可特加贈龍圖閣學士其子欽與寺監簿差遣三年禮¶
部尚書章頴侍御史劉榘起居郎黄中就講筵同進公¶
家所被賜御書御製正邪論且言公之盡忠知無不言¶
首論侂胄之姦為其沮抑抱恨以殁乞賜美諡上賜諡
<pb:KR4d0243_WYG_096-2a>
忠肅又云是肅敬之意恐有司行之遲緩當為批出八¶
月三人又因晚講奏謝上云彭龜年忠鯁可嘉宜得此¶
諡使人人如此必能寘人主于無過之地先是紹熙五<md:KR4d0243_SBCK_096-2a>¶年七月甲子上受内禪公時以右史兼嘉王府直講上¶
在重華宫一時舊寮惟公最承睿眷宣召幾無虚日未¶
幾由西掖遷貳卿方趙公汝愚決大䇿之初曾遣韓侂¶
胄奏憲聖慈烈皇后有一日之勞至是寖以出入兩宫¶
始有竊弄威權之漸公極論之且乞去公除職與郡侂
<pb:KR4d0243_WYG_096-2b>
胄罷知閤門等職事轉一官内祠時鑰為給事中大中¶
為中書舎人同状繳奏上批彭龜年除職與郡已為優¶
異韓侂胄無罪辭劇就閒可與書行鑰與大中再奏龜¶
年以貳卿得此若以為優異侂胄無故轉承宣使非優<md:KR4d0243_SBCK_096-2b>¶異乎若以侂胄為無罪龜年以盡忠陛下直言無隱何¶
罪之有龜年一去必不復來侂胄内祠日在左右若併¶
使出外則人言自息矣鑰遂為吏部尚書大中竟由給¶
事中為吏部侍郎尋皆補外郡鑰得婺不赴而奉祠公
<pb:KR4d0243_WYG_096-3a>
在荆南亦以疾丐閒林公在慶元罷歸三人者鐫職罷¶
祠至于一再惟公之謫尤重侂胄檀權之久罪惡貫盈¶
妄開兵端舉世震動主上奮發威斷加以誅殛中外稱¶
快故翌日而二人趣還獨公不幸已成千古不及見更¶
化之盛士大夫莫不痛惜之公字子壽世為臨江軍清<md:KR4d0243_SBCK_096-3a>¶江縣人曾祖廣祖愈考文通俱不仕考以公貴贈朝奉¶
大夫妣楊氏累贈碩人公七嵗而孤奉母盡孝如成人¶
幼穎異讀書能曉大義比長得程氏易讀之至忘寢食
<pb:KR4d0243_WYG_096-3b>
年十八薦于鄉三預計偕登乾道五年進士第授左廸¶
功郎袁州宜春縣尉時丞相趙忠定公將漕公以書言¶
月樁錢病民趙公因計為緡錢七十萬而無名者强半¶
皆出于苛斂趙公首取最甚者如宜春麴引之類先罷¶
之乃以聞獲盜八人自以為非親捕不就賞公方初筮¶
而利民自立已如此闗陞從政郎調吉州安福縣丞縣<md:KR4d0243_SBCK_096-3b>¶有寅陂灌田萬三千餘畆彊宗錮其利嵗以旱告按圖¶
疏治陂成而嵗稔郡委檢察保甲而無其籍憮然曰是
<pb:KR4d0243_WYG_096-4a>
縣之根本不務可乎乃以法聨合綂紀又户别其老病¶
强弱之丁士農工賈之業租税有無多寡之數調夫既¶
均後有賑貸按籍立辦他日檢旱賴此尤得其要蠲放¶
不及二分而民間歡服以為前此未有得實如此者請¶
藏此牘以為後法育嬰兒救疫疾雖不禁巫覡之禬禳¶
而各使勉病者以服藥全活尤衆淳熙十二年用舉主¶
改宣教郎以母碩人年高丐祠便養主管建昌軍仙都<md:KR4d0243_SBCK_096-4a>¶觀自初第而歸益篤于學以毋自欺名齋以書問南軒
<pb:KR4d0243_WYG_096-4b>
張公中庸語孟大義至是義理愈明開發後進摳衣北¶
面者日衆復與劉子澄清之往復問辯時相與折衷于¶
晦菴朱公而學愈成矣再請祠未滿而丁内艱執喪盡¶
禮誠信備極葬之日觀者歎其可法以致敬致樂致憂¶
致哀致嚴裒集格言類為一書名五致録晚又定祭儀¶
行于家服除吏部尚書鄭公僑兵部尚書張公枃同薦¶
之得旨引見時光宗初即位内降頗多公首論正始之¶
道願以仁宗杜權要請屬為法以崇寧御筆為戒公又<md:KR4d0243_SBCK_096-4b>¶
<pb:KR4d0243_WYG_096-5a>
言嘉王傅相少而侍御多請用司馬光令伴讀官提舉¶
左右之議使府寮之勢重于侍御道義之訓密于宴游¶
光宗首肯久之且曰當世急務也又以開樂之初進逸¶
豫之戒謂國家大讎未復而内外宴安猶襲宣和之舊¶
淫侈成習光宗曰風俗驕侈太甚至此極矣朕日夜思¶
所以革之因奏陛下為之不難風俗之變未有不自上¶
始也二月除太學博士時殿中侍御史劉公光祖因論¶
帶御器械呉端改太府少卿公上疏乞復其位又貽書
<pb:KR4d0243_WYG_096-5b>
宰相云祖宗嘗改易差除以伸臺諫之氣不聞改易臺<md:KR4d0243_SBCK_096-5a>¶諌以伸倖臣之私有諫大夫同知貢舉欲大變文格下¶
太學選經義詩賦論策各二百篇為式長以督課學官¶
公獨不可曰使士明經術熟古文則文格自正校文已¶
為下策又使之習時文此非所謂教也雖忤諫官意然¶
遂不復選二年兼魏王府教授六月除國子監丞郊禮¶
遇雨祠于望祭光宗意鬱鬱不豫至展恭謝之日公具¶
嘉祐中文潞公因設醮宿殿中故事白廟堂又言重華
<pb:KR4d0243_WYG_096-6a>
命押醫官下都堂亦欲大臣共此憂責次日乃聞内引¶
宰執三年許國公始朝參公為言保富貴之道無過恭<md:KR4d0243_SBCK_096-5b>¶儉又集禮記論孟子史中朝見之禮為朝參須知且言¶
雖與嘉王同行在禮世子不可與同名非惟名不可同¶
色色不當相似至生日又以恭儉惟徳為韻作四詩壽¶
之六月侍御史林公大中辟公充御史臺主簿謂公操¶
行堅正不為詭隨遇事通明不事沽激八月以舊班對¶
乞復經筵典故謂勸講之臣當用明經之士人各有長
<pb:KR4d0243_WYG_096-6b>
經須素業不應不問所學例以序遷又謂宣召講官多¶
用晝接不如夜直之有益也光宗云親儒生最有益十¶
二月林公以論事除吏部侍郎公乞去張公叔椿代林<md:KR4d0243_SBCK_096-6a>¶再奏乞留卒不就四年正月除司農寺丞三月除秘書¶
郎先是外傳召姜特立公白丞相留公恐非虚傳至是¶
果然留公引李絳事乞退公率同館論奏又勉樞廷爭¶
之遂寢五月兼嘉王府直講論説經理精切明白禆益¶
為多不勝書書其大者嘗論梁燾辨邪正之奏公曰此
<pb:KR4d0243_WYG_096-7a>
正是元祐末年小人將進君子將退之時不可不詳覽¶
王曰君子小人不可參用參用則小人勝公因具述元¶
祐紹聖君子小人進退之大略王一日親製邪正辨以¶
賜公正指燾奏而發又嘗賜所書瑤山詩乃光宗在東<md:KR4d0243_SBCK_096-6b>¶宫時作有雪詩云閭閻多凍餒廣厦媿膏粱公言人主¶
當如是用心嘗因講詩王曰下以風刺上已是人臣委¶
曲要知為君者須使人臣直言其事方是公曰願大王¶
無忘此意而推廣之則善言至矣讀曾肇奏議因言用
<pb:KR4d0243_WYG_096-7b>
人須先識邪正王親題其説于奏議上贊讀沈公有開¶
講三風十愆謂十不可有一王曰要是病根全在比頑¶
童一比頑童何事不有公稱贊不已亦請王題講義上¶
聞王宴居書知人難三字于坐右公質之于王王曰然¶
畢竟人如何知君子以小人為小人小人亦以君子為<md:KR4d0243_SBCK_096-7a>¶小人正恐錯看爾公曰堯舜亦以為難也光宗久不詣¶
重華宫公與同館入疏又以㑹慶節未舉進香之禮自¶
上封事力請俱不報十二月除起居舎人明年正月直
<pb:KR4d0243_WYG_096-8a>
前奏事光宗曰久欲見卿説話此官待有學識人方除¶
公謝且進内治聖鍳奏以祖宗家法集為此書光宗曰¶
祖宗家法最善漢唐所不及待外戚尤嚴不可容易壊¶
了公對曰聖論及此天下之福祖宗不委以權乃是愛¶
親戚之道此書宦官女子之防尤嚴恐不得進御光宗¶
云不至是三月直前奏起居注乃繫日之書言動無不<md:KR4d0243_SBCK_096-7b>¶記者今一月四次書免到宫陛下半年不出如此已書¶
三十餘次以貽後世實累聖徳四月駕幸玉津園公言
<pb:KR4d0243_WYG_096-8b>
于宰相謂近捨聚景而遠幸玉津不奉三宫而獨出宴¶
遊宰執以公言乞恭請公亦入奏㑹被命禱雨因言兩¶
宫不和則天下不和天下不和則天地不和葢天地和¶
則雨未有不和而雨者自是屢許過宫或仗集而不出¶
侍從奏陳不效皆居家待罪公又獨奏誤以臣充嘉王¶
府講讀之官正欲臣等教以父子君臣之道臣聞身教¶
者從言教者訟陛下以身教臣以言教者也言豈若身<md:KR4d0243_SBCK_096-8a>¶之切哉五月重華不豫已奏告公與侍從臺諫請對不
<pb:KR4d0243_WYG_096-9a>
果八日戊辰公繳納告敕乞竄逐待命江滸戊寅壽皇¶
服藥赦下始入城癸未公念屢乞對及求去至今日不¶
可不極諫拜訖獨不離班位伏地敂額久不已血漬甃¶
甓搢笏取劄子置龍墀上再拜欲辭出始傳旨上殿光¶
宗云知卿忠直理㑹何事公奏今日無大于不過宫事¶
光宗云須用去公又極言陛下屢許羣臣一入則又不¶
然内外不通禍亂不聞臣實痛心光宗為之慘然曰終¶
當去六月戊戌壽皇升遐七月甲子主上受内禪是晚<md:KR4d0243_SBCK_096-8b>¶
<pb:KR4d0243_WYG_096-9b>
召公對于大堂聖容蹙額云前但聞建儲之議亦自可¶
息浮言豈知遽踐大位泣辭不許至今怔忪公奏此乃¶
宗廟社稷所繫陛下亦不得而辭首乞奏知太上皇因¶
擬劄本上即寫入又問初政及人物明日再見猶云朕¶
一日不曾食因泣下又言昨太匆匆參決可爾公奏今¶
只得盡人子事親之誠心再擬起居劄子乞日進一通¶
又與翊善黄公裳同奏往朝南内因定過宫之禮乞先¶
一日入奏率百官恭謝壬申擢中書舎人庚辰上朝泰
<pb:KR4d0243_WYG_096-10a>
安宫至則寢門閉矣拜表牋而退上嘗問恐太上皇未<md:KR4d0243_SBCK_096-9a>¶肯過泰安如何公奏陛下本出于不得已必不以位為¶
樂況宫室乎壽皇梓宫在殯且居喪次于禮為正旬日¶
間三降㫖經營泰安紛紛不定太上微疾未瘳不若且¶
居南内以休息聖躬陛下少留重華以居喪聴政從之¶
代言之初李孝純孝友轉右武大夫帶行遥刺公封還¶
詞頭謂固當推恩母黨然上事三宫禮有隆殺恩有後¶
先乞候三宫戚屬次第推恩内侍符滌得罪于太上而
<pb:KR4d0243_WYG_096-10b>
差幹辦泰安宫劉慶祖已帶遥郡承宣使而以太上隨¶
龍人落階官公皆繳奏上于劉慶祖事批可與書行公<md:KR4d0243_SBCK_096-9b>¶又奏曰慶祖無官可轉止有建節若念其忠勸不若任¶
之以事不必優之以官臣非為慶祖惜此一官葢為朝¶
廷惜此一門陛下自登大寶聴言如流忽于此事首降¶
可與書行指揮夫可與書行乃近世敝令也使其可行¶
臣即書矣何待再令使不可行豈敢因再令而書哉上¶
嘗言中宫未建聖節未立隨龍人恩例之類直俟祔廟
<pb:KR4d0243_WYG_096-11a>
後施行公即極口稱贊聖徳後隨龍命下封還再四且¶
言祖宗隨龍人止轉一官元符中方轉兩官如徐勣何¶
執中除待制侍講亦止轉一官靖康以後方有四官之<md:KR4d0243_SBCK_096-10a>¶例誠是太優今于巳分正當過為裁損酌中推恩命遂¶
寢因對上語公曰朕尚未見父母如何敢恩及下人孰¶
重孰輕且稱繳章為是然公亦以此等故不久而遷矣¶
上問講筵所奏諒闇罷講舊例公奏多故以來兩三月¶
不與儒生講矣不可不以為急務上袖出二紙一具太
<pb:KR4d0243_WYG_096-11b>
上講筵書目一具潛邸講堂書目謂講筵講書太少公¶
奏今有機務不比講堂専一讀書上云朝退亦無事恐¶
自怠惰況酬應萬務非多讀書不可又奏人君之學與¶
書生不同惟能虚心受諫遷善改過乃聖學第一事不<md:KR4d0243_SBCK_096-10b>¶在多也他日又出二紙一御書經史十件春秋禮記詩¶
書孟子通鑑唐書三朝寶訓奏議長編節本一書臣寮¶
十人黄裳陳傅良彭龜年黄由沈有開朱熹李巘京鏜¶
黄艾鄧馹公請聖意上云朕欠讀書太上讀許多書養
<pb:KR4d0243_WYG_096-12a>
徳東宫垂二十年今欲添講官至十員各専講一件兩¶
日一次五人上講早二件晚三件早依舊講殿上晚只¶
用小衫依講堂例坐講公曰講學愈切此帝王之舉也¶
若少讀而精庶幾有益又曰十人充講官否陛下若招¶
徠一世之傑如朱熹輩方厭人望不可専以潛邸學官<md:KR4d0243_SBCK_096-11a>¶為之尋除侍講而待制朱公中書舎人陳公俱以召至¶
公引傅堯俞乞班蘇頌之下以請繼除侍讀三辭而後¶
受御筆舉御史有不植黨與之言公奏但當察君子小
<pb:KR4d0243_WYG_096-12b>
人不可問黨與元祐黨籍第一人是司馬光小人陷君¶
子變白為黑何所不有又言近差除多自中出此不足¶
為威斷適為小人所賣耳九月除吏部侍郎公知事勢¶
漸變乃陳四太之説其略曰用臣太驟處臣太高臣跡¶
太危臣分太滿因震雷暴雨言近日好出不測之號令¶
故天應以不測之風雷因極陳今日小人竊弄權柄皆<md:KR4d0243_SBCK_096-11b>¶起于號令之不測借吏部尚書充金國弔祭接送伴使¶
至平江奏漢元帝時日青無光恭顯指為堪猛用事之
<pb:KR4d0243_WYG_096-13a>
咎及斥堪猛復有日變始切責言者小人機心古今一¶
轍楚州應詔一疏尤極剴切謂信任君子之意未孚于¶
人而暱比小人之跡已見于外君子告陛下之言小人¶
或得預聞而小人誤陛下之事君子或不能知送伴至¶
楚聞朱公奉祠又奏君子小人消長甚詳皆不得報及¶
歸屢乞對不許自知不能久矣明堂禮成封清江縣開¶
國男食邑三百户公見廟堂之權日輕侂胄之勢愈重<md:KR4d0243_SBCK_096-12a>¶言官又多出其門于是厯數其姦大要云進退大臣更
<pb:KR4d0243_WYG_096-13b>
易言路皆初政最闗大體者大臣或不能知而侂胄知¶
之假託聲勢竊弄威福陛下總攬之權恐為此人所盜¶
矣時十二月九日也上聞奏甚駭且曰只為親戚故信¶
之不謂如此奏事退已聞下之中書晚又聞復取以入¶
知必不濟再入一奏丞相以聞上云侂胄是親戚龜年¶
是舊學講堂五人一死一憂去二人俱罷只有龜年在¶
又性直肯言今當如何丞相陳兩留之説已而侂胄雖¶
罷職而予内祠公除職與郡給舎繳駮不能囘也除煥<md:KR4d0243_SBCK_096-12b>¶
<pb:KR4d0243_WYG_096-14a>
章閣待制知江陵府荆湖北路安撫使公既去丞相竟¶
論罷矣公至荆罷和糴以平米價罷沙市官買之敝治¶
牙儈以寛商旅撙浮費以除魚湖之輸復奏修長隄教¶
民兵乞支還備邊庫錢俱不報公遂以疾丐祠一請而¶
提舉江州太平興國宫慶元二年六月以論列落職罷¶
祠五年言者以蔡璉誣告公與趙丞相言政和中嘉王¶
事乞加貶竄于是追三官勒停嘉泰三年秋復元官再¶
奉興國祠開禧二年起知贛州以疾力辭除集英殿修
<pb:KR4d0243_WYG_096-14b>
撰提舉建寧府武夷山沖佑觀俄以疾甚致其事除寶<md:KR4d0243_SBCK_096-13a>¶謨閣待制三月二十三日終于家享年六十有五遺奏¶
聞特贈中奉大夫娶敖氏先三十年卒贈碩人生二子¶
欽承事郎守司農寺主簿鉅迪功郎新特差充荆湖北¶
路提㸃刑獄司幹辦公事女四人長適進士陳復之次¶
適鄉貢進士胡夢得次適從政郎揚州江都縣丞章瑢¶
次適進士敖清之再娶燕王宫宣州位宗室潭州益陽¶
縣丞贈中大夫伯攄之女封碩人後二年卒生一子鉉
<pb:KR4d0243_WYG_096-15a>
承務郎新監江州在城税務孫男二人滋沄孫女四人¶
俱幼七月壬午諸孤奉公之柩窆于縣之建安鄉金家<md:KR4d0243_SBCK_096-13b>¶井之原從治命也公性資剛方學識正大而議論尤為¶
簡嚴勁直善惡是非務盡道理義所當為白刃可蹈正¶
色立朝其愛君憂世之誠先見之識敢言之氣皆人所¶
難及故公議浩然歸重晚既投閒専以養性讀書為事¶
扁所居曰止堂悠然自得幾微不見于顔面賓客非親¶
與賢不妄交郡縣吏乗時羅織公之親黨文致之罪潛
<pb:KR4d0243_WYG_096-15b>
窺隂伺欲捃摭細微以媚權倖公視之如無彼亦不得¶
毫毛之隙自偽學之説興鮮不變者公于闗洛之書益¶
加涵詠著止堂訓蒙一書葢終始不變者也聞蘇師旦<md:KR4d0243_SBCK_096-14a>¶為節度使曰此韓氏之陽虎也其禍韓氏必矣及聞用¶
兵曰禍其在此乎皆如公言著内治聖鑒二十卷訓蒙¶
經解奏議外制并表牋雜著合為若干卷藏于家塾鑰¶
幸同朝一見如故相與日厚公之三子求銘謂知公之¶
深者莫如鑰偶然未死尚何辭銘曰
<pb:KR4d0243_WYG_096-16a>
矯矯彭公天予剛介學問淵䆳言議正大自其筮仕憂¶
國愛民登朝屢奏心乎愛君嘉邸簡寮極天下選遇事¶
獻規務納于善重華違豫問寢有愆朝夕思慮不已于¶
言螭陛直前龍墀敂額言雖不用忠節愈白聖主龍飛<md:KR4d0243_SBCK_096-14b>¶風雲是依無日不召擢居綸闈開口論事略無顧避志¶
欲回天側目多忌權姦櫱牙惟公先知抗疏逆折鳴鼓¶
攻之上色為動公言益切聞者縮頸驚歎膽決一去一¶
留消長遂分言者雖力無救絲棼聲生勢長附炎日盛
<pb:KR4d0243_WYG_096-16b>
太阿倒持竊弄威柄横挑强敵塗炭斯民赫然天誅公¶
論復伸改弦之初與世更始曲突徙薪如公有幾嗚呼¶
天乎不假之年身不及見徒為知言恩光優渥施及其¶
子公凜如生誰顙有泚九京可作非公誰歸金井之原¶
過者式之<md:KR4d0243_SBCK_096-15a>¶　　寶謨閣待制獻簡孫公神道碑¶
開禧三年嵗在丁卯余以衰疾引年幸而得謝因自念¶
以凡才叨近列一時同朝多君子寮投閒以來相忘道
<pb:KR4d0243_WYG_096-17a>
術遂隔死生者多矣忽得故吏部侍郎孫公從之之子¶
新瑞金西尉鐩之書寄示從之行述且曰先公不幸薨¶
于慶元五年四月之丁丑葬未有銘因仍八九年重不¶
幸二兄俱蚤世凜然門户之託惟先友有以碑于隧道¶
以恵顧九京以少贖不孝之愆余執書以泣曰方公之¶
薨余方遭嚴譴不得致生芻于前已而又自遭内艱憂<md:KR4d0243_SBCK_096-15b>¶苦無生意以至于今悲愧多矣老而學落本不足以銘¶
公義激于中有不容已閲五年始克謹摭行實之大概
<pb:KR4d0243_WYG_096-17b>
序公平生而系以銘公諱逄吉從之其字也先世居南¶
蘭陵五季避地于吉之太和五世祖徳弼奉其父銀青¶
霸之命徙名數于龍泉今為邑人曾祖文妣李氏祖叔¶
遇通經博古倜儻有奇節雅不喜王氏學棄科舉不就¶
尤為里人所推晚以經旨授諸孫卒昌其家公以按行¶
阜陵恩特贈承務郎妣李氏考宜文行尤髙兩上禮部¶
而不及禄以公貴累贈奉直大夫妣羅氏贈令人奉直<md:KR4d0243_SBCK_096-16a>¶三子公居長次逄年終上猶令季逄辰終袁州守俱中
<pb:KR4d0243_WYG_096-18a>
儒科里人有三傑之稱公生于紹興五年時方俶擾學¶
士解散公就學雖晚而資實俊邁課藝頴出父祖竒之¶
自弱冠三薦于鄉隆興元年擢進士第調左迪功郎郴¶
州司户參軍乾道四年校試長沙塲屋喧動同列踰垣¶
避之公諭以義理衆方帖息尚書沈公介為帥給事黄¶
公鈞領漕計相與愛敬沈公留寘幕府御吏剛嚴無敢¶
迕其意者公自以受知之深知無不言未始一語詭隨¶
始若難合終必垂聴豪民匿罪越訴捕之不獲吏執其<md:KR4d0243_SBCK_096-16b>¶
<pb:KR4d0243_WYG_096-18b>
子于嶽麓書院沈公怒甚既得其父必欲併杖之公獨¶
不僉書且曰父有罪子不知情何可從坐爭之數日而¶
後得因力辭攝事而歸沈既薦公闗陞既而又畀以京¶
削或謂公未可用沈公曰但知舉賢安知其他歸欲力¶
薦于朝而不果七年陞左從事郎黄公還朝薦于廟堂¶
欲處以學官公以二弟游宦懼闕子職授常徳府教授¶
㑹侍郎李公燾出守常徳以史局自隨熟聞公之該洽¶
先以書約見于公安傾葢之頃質以數疑公了辯如響
<pb:KR4d0243_WYG_096-19a>
恨得之晚且曰儀曹有京削留以待鄉人今日不可失<md:KR4d0243_SBCK_096-17a>¶士亟以畀公樞宻劉公珙少司成鄭公伯熊劉公焞皆¶
有重名薦章交上初不識面淳熙五年改宣教郎太令¶
人春秋高不忍去左右閲兩嵗令人强之始授袁州萍¶
鄉縣公以學道愛人為心不為赫赫名而慘怛恵利之¶
政出于至誠值嵗大祲待哺者數萬荒政皆有實恵不¶
為便文逃責事已而得雨又教民芟旱苗養禾孫是嵗¶
饑而不害例有添給别貯之久而盈溢輟四十萬市榖
<pb:KR4d0243_WYG_096-19b>
創社倉以濟貧乏擇賢士主之民賴其利催科不亟不¶
徐行雨露于膏火中民亦樂輸縣計既裕稍蠲其餘還<md:KR4d0243_SBCK_096-17b>¶以予民邑之西北土瘠民窶受役甚苦公與錢市田教¶
之義役縣苗税素重為裁酌而損其額又以餘力代貧¶
民之賦為錢四百餘萬馬驛三在境内嵗有繕修芻藁¶
之擾事又不集公既葺其陋又糴粟以給之遂有經久¶
之計修學市書督課諸生身為之師士風大振公之政¶
直可比古之循吏非有矯飾求名之心而邑當孔道謡
<pb:KR4d0243_WYG_096-20a>
誦藹然起居舎人呉公燠出使湖隂過縣貽書江西諸¶
司曰部有賢令如此雖欲蔽賢可乎諸臺競列上治最¶
有㫖籍記士民亦至今歌之代還丁内艱服闋家居又<md:KR4d0243_SBCK_096-18a>¶久之十三年幹辦行在諸軍審計司十五年九月遷國¶
子博士十六年光宗覃恩轉朝奉郎賜緋衣銀魚六月¶
隂司農寺丞兼實録院檢討官紹熙元年五月徙秘書¶
郎八月兼皇子嘉王府直講二年二月雷雪交作詔求¶
直言公疏八事以獻一曰去蔽䛕二曰親講讀三曰伸
<pb:KR4d0243_WYG_096-20b>
論駮四曰崇氣節五曰省用度六曰惜名器七曰抜材¶
武八曰飭戎備明白剴切深中時弊輪對論今嵗初郊¶
請遵用隆興三年詔書節用恵民以當天心上諭公曰¶
圜壇不尚華飭亦事天簡素之意又曰中外支賜合從<md:KR4d0243_SBCK_096-18b>¶減省復勸上容納狷直併論和買折帛之弊上喜悉可¶
其奏㑹諫官鄧馹請增諌員即擢公右正言首奏帝王¶
經世之學根于一心大而隂陽寒暑之變化小而人民¶
事物之綂紀皆係于此心之運此心融徹發之政事則
<pb:KR4d0243_WYG_096-21a>
天地可位萬物可育舉無難者其言甚備時營繕寖廣¶
一第之建撤民居數百咨怨者衆公力言其弊公自以¶
受天子特達之知思欲補報切磨治道七旬中章二十¶
上多人所難言者期于不負所學無復顧忌故亦不得¶
久居其職臨安守潘景珪交結謀進鄧公疏其罪反以<md:KR4d0243_SBCK_096-19a>¶計傾之鄧移大匠公曰名為優遷而罷其言職後不可¶
為矣兩疏不報再對復論言路壅塞諫臣結舌天下利¶
害無由上聞願留神于逆心遜志之戒則雖失之于前
<pb:KR4d0243_WYG_096-21b>
尚可收之于後也併論景珪脅持臺諫蔑視紀綱連章¶
劾奏竟逐之未幾公亦有遷官之命大臣奏踐阼以來¶
屢易諫臣非所以示中外若以二監處之必不肯留遂¶
除國子司業辭不拜上諭旨曰士論所推此師儒之選¶
也不得已就職而求去愈力公之初除或議其弱丞相¶
留公正曰是有仁者之勇上之親擢得人矣及是丞相<md:KR4d0243_SBCK_096-19b>¶曰某有獻替上豈能一一垂聴然不敢以是求去也公¶
對曰宰相與諫官不同宰相平章國事不能無可否官
<pb:KR4d0243_WYG_096-22a>
以諫為名是専以言為職業也不得其言而不去人將¶
狗彘我矣烏可與丞相比哉君相知其不可奪九月遂¶
除荆湖南路提㸃刑獄公事兩學之士數百人出祖闗¶
外人謂中興以來纔一再見公褰帷入境風采凜然守¶
法度識大體不専按刺傅經決獄多所貸宥案牘盈几¶
披閲參攷決遣如流未數月文書為清民亦自以為不¶
冤尤篤意人物太府卿項安世吏部呉鎰方銓工部徐<md:KR4d0243_SBCK_096-20a>¶應龍皆所薦也五峯胡先生宏之子大時元城劉先生
<pb:KR4d0243_WYG_096-22b>
安世之曾孫孝昌俱隱衡嶽公請官之以繼賢人之世¶
事雖不行聞者韙之兩攝漕事通融有無深得計度之¶
體衡之茶陵秋輸特重公曰昔祠官使臣大軍仰給于¶
邑不免加賦今則咸無焉尚取贏可乎量出計入蠲十¶
之三令下歡聲如雷邑人相與作佛家道塲三晝夜以¶
報伐石刻詞至今尸而祝之也愛惜公帑不以毫髮自¶
奉諸臺月餽隨以還之一無取焉參政陳公騤首疏六¶
名士公在其中上亦念公久外嘗曰孫逄吉好士人三<md:KR4d0243_SBCK_096-20b>¶
<pb:KR4d0243_WYG_096-23a>
年九月召為秘書少監訓詞有當今第一流人物之襃¶
承上意也五年朝謁重華不以時公數具疏援引古誼¶
深言之又率同館列名以進七月主上受内禪登用舊¶
學越三日擢公兼權尚書吏部侍郎初公入諫省翊善¶
黄公裳曰孫直講問學醇正勸講多益今遂失助上曰¶
言路得斯人尤可慶也又言所論有不樂者上曰既為¶
言事官豈可不使之盡言葢上之在嘉邸知公已深至¶
是首陳初政有曰陛下嗣膺大寶葢非得已願起敬起
<pb:KR4d0243_WYG_096-23b>
孝數申温清撫接宗戚俾之開釋太上推明陛下之本<md:KR4d0243_SBCK_096-21a>¶心乃若建立長秋推恩隨龍人之屬皆可緩也又請進¶
學以養其明揆事以審其㫁凡立政造事皆明以先之¶
㫁以輔之則守經事而得其宜遭變事而達其權天下¶
可運于掌矣上欣然納之覃恩轉朝奉大夫九月除權¶
尚書吏部侍郎賜金紫服明堂恩封廬陵縣開國男食¶
邑三百嘗告丞相以和買折帛之價太重宜因初政稍¶
議蠲減庶可固結民心丞相舉行之然止限以三年非
<pb:KR4d0243_WYG_096-24a>
公之本意也十月擢兼侍講公在嘉邸嘗集羣經格言¶
以獻至是請講論語葢公平日潛心此書有自得之趣<md:KR4d0243_SBCK_096-21b>¶欲以遂格君之志也差充孝宗&KR1238;宫按行使朝方議撤¶
秘書省以為壽康宫而以東宫為館閣公毅然力爭謂¶
于理非順地狹屋敝不可以奉慈極事亦竟止待制朱¶
公熹在經筵持論切直忽奉祠而去公于上前爭論甚¶
苦因講權輿之詩反覆紬繹以為諷上曰朱熹所言多¶
不可用公曰熹論祧廟獨與衆論不合他所説皆正理
<pb:KR4d0243_WYG_096-24b>
未見其不可施用願留之以重經幄冬有震雷詔求闕¶
失公言過失所當謹者二曰奉親曰親儒闕違所當講¶
者二曰謹爵禄曰節用度又論治體之要曰治化之原<md:KR4d0243_SBCK_096-22a>¶肇于宫壼而達于外廷宫壼嚴則内外之禁肅外廷正¶
則上下之職修后妃之家多啓私謁嬪御或養私身願¶
擇老成宫嬪佐六宫之政内侍本備掃除自閣長而上¶
願遵舊制選年四十以上者知内省之事樞宰之職論¶
道經邦願萬幾之暇從容與之議政近習之臣職在禁
<pb:KR4d0243_WYG_096-25a>
密願全其恩數勿使預事上深然之十二月假煥章閣¶
學士提舉萬壽觀兼侍讀充館伴金國賀正使金使需¶
竹牛角之屬期以必得公奏皆難得之物戎心無厭當¶
遏之于初大璫王徳謙典司國信所密請匪頌公卒卻<md:KR4d0243_SBCK_096-22b>¶之慶元元年正月兼實録院同修撰使事畢入對因奏¶
臣比縁館伴刺求北事竊聞自孝宗上賔寖有輕視中¶
國之心比年公卿習安將帥習媮士卒習惰風俗習侈¶
上恬下嬉無復有枕戈復讎之意願陛下拔材賢旌循
<pb:KR4d0243_WYG_096-25b>
良核名實蓄財用選將帥簡精鋭城要害備器械講求¶
孝宗内治外攘之䇿上尤嘉納而公于是時已有不見¶
容者矣待制朱公熹之去公力捄之侍郎彭公龜年補¶
郡又論不應為近習而逐正人忤韓侂胄之意又嘗扈¶
蹕有馬上迴揖之者公獨不顧彼又以為簡驩也一日<md:KR4d0243_SBCK_096-23a>¶㑹食部中或報王喜除閤門祗候公曰此乃優伶嘗于¶
内廷效朱侍講容止以儒為戲者豈可以汙清選當抗¶
疏力爭否則于經筵論之有飛語上聞五月内批與郡
<pb:KR4d0243_WYG_096-26a>
而王喜之命亦寢或以為出于誤報而公憂國愛君之¶
心亦云至矣潛邸恩轉朝散大夫七月除知太平州累¶
章丐祠九月提舉江州太平興國宫三年轉朝請大夫¶
五年三月起知贛州言者始疏前事沮之公素有徳量¶
未嘗語人以去國之由杜門深居時事一不掛口書史¶
自娯不以得喪介意至是以言者傳播公之直節愈顯<md:KR4d0243_SBCK_096-23b>¶而公已屬疾上章納禄矣終于里第壽六十有五五月¶
除集英殿修撰致仕嘉定五年上以公舊學軫其遺忠
<pb:KR4d0243_WYG_096-26b>
特贈寶謨閣待制仍度越彞典賜諡獻簡娶李氏累封¶
令人與公相繼而卒子男三人銶承奉郎監鄂州在城¶
鹽税務錤迪功郎新臨安府餘杭縣尉季即鐩也女五¶
人進士李三聘李拓羅沂迪功郎前臨江軍司户羅晟¶
通直郎前知南康軍都昌縣事胡杙其壻也孫男四人¶
渙溱□□女一人尚幼六年十一月乙酉葬公于萬安¶
縣龍泉鄉緜津之原公資稟醇澹于外物一無所好惟<md:KR4d0243_SBCK_096-24a>¶刻意經史不可解于心自幼至老手不釋卷務為有用
<pb:KR4d0243_WYG_096-27a>
之學尤精于國朝典章事物之源委宦族之譜系除拜¶
之嵗月與夫前代疆理卒乘之法封國行河之利參貫¶
融液無不通流修世教植治道誠有志焉發為文詞以¶
理為主以意為先體制具備闗鍵嚴宻簡而有法不為¶
綺麗之習晚嵗自號靜閲居士有文集七十卷外集三¶
十卷藏于家左規右矩言笑不妄恂恂似不能言遇人¶
無賢愚貴賤少長咸接以禮平實誠慤表裏如一修身¶
踐言樂于聞過遜賢達善心無媢忌喜怒不形于色而<md:KR4d0243_SBCK_096-24b>¶
<pb:KR4d0243_WYG_096-27b>
正大剛方之氣有臨大節不可奪之風以鑰平昔之所¶
見聞攷之胡君之行述不隠不誣足以傳遠而瑞金必¶
欲以銘見屬老復病瘁豈敢言文念公之三子而失其¶
二余亦視䕃幾何有不能已者與公為同年初未相知¶
晚幸定交情義至篤為少司成則實為交承出入從班¶
又為寮于講讀之官余與給事林公大中于晚講之次¶
論救吕祖儉之貶公從旁贊言尤力嘗論日食事謂上¶
即位未久多有隂翳一得明照必有背氣等變三月朔
<pb:KR4d0243_WYG_096-28a>
去正陽之月一間先一日大雨謂必以隂雲不見至朔<md:KR4d0243_SBCK_096-25a>¶日乃暸然使萬目見其剥蝕天之示戒如此公又奏曰¶
至次日則又雨此雖片言為助多矣當紹熙慶元之間¶
上既隆寛下亦多盡言余幸周旋其間固有激于忠憤¶
不容不言惟公天與諒直事君不以犯顔為難與同列¶
不以忤意為憚劉徳秀為諫官以私意劾左史劉光祖¶
公謂之曰人君寄心膂于宰相寄耳目于臺諫皆當以¶
天之心為心倘任私以害忠良如彼蒼何願自此三思
<pb:KR4d0243_WYG_096-28b>
而後行其盡言類此居之不疑惟義所在嗚呼斯人而¶
在諫爭論思之列可謂天下選時非不遇位非不至而<md:KR4d0243_SBCK_096-25b>¶道卒不行任以史事尤為當才相與論修史之規模甚¶
備汗青無日而身去矣嗚呼殄瘁之悲識者所同孰知¶
余心之悲有在于此乎銘曰¶
帝王之興四門以闢無人不言猶恐不力官以諫名惟¶
言是職視古已狹言又不得憂世之士所共太息孰為¶
敢言為糾邪慝矯矯孫公古之遺直學為有用博聞多
<pb:KR4d0243_WYG_096-29a>
識其處友朋直諒三益幕中之辯不為婉畫一登諫垣¶
身任言責有犯無隠攖鱗之逆天姿則然不動聲色鯁¶
論日聞不容煖席召還蓬山上方御極首擢從班寵光<md:KR4d0243_SBCK_096-26a>¶赫奕經帷史館人望丞弼遑遑靡寧期補君徳飛語中¶
人又成去國命非不通而道之塞不容何病為天下惜¶
銘以昭之後人斯式<md:KR4d0243_SBCK_096-26b>¶　
　
<pb:KR4d0243_WYG_096-29b>
　
　
　
　
　
　
　
　攻媿集卷九十六
