# -*- mode: mandoku-view -*-
#+TITLE: 攻媿集
#+DATE: 2015-09-23 10:23:12
#+PROPERTY: LASTPB  <md:KR4d0243_SBCK_085-1a>
#+PROPERTY: JUAN 86

¶
<md:KR4d0243_SBCK_086-1a>¶
<pb:KR4d0243_WYG_086-1a>
欽定四庫全書
　攻媿集卷八十六¶
　　　　　　　　　　　　　宋　樓鑰　撰¶
　行状¶
　　皇伯祖太師崇憲靖王行状¶
曾祖世將華州觀察使贈太師福國公妣李氏封淑人¶
贈商國夫人¶
祖令譮武略大夫贈太師益國公妣劉氏封宜人贈齊
<pb:KR4d0243_WYG_086-1b>
國夫人¶
父子偁左朝請郎秘閣修撰贈皇兄太師中書令追封<md:KR4d0243_SBCK_086-1b>¶秀王諡安僖妣張氏封秀王夫人¶
本貫玉牒所諱伯圭字禹錫年七十有八状¶
鑰仰惟皇朝以忠厚仁澤涵養天下累聖家法相守一¶
道本支繁衍日熾而昌親睦九族恩禮隆備真足以度¶
越千古恭攷國史開國以來屬近行尊貴窮人爵富溢¶
萬鍾不知幾人然皆生長宫邸専奉朝請雖威望彰明
<pb:KR4d0243_WYG_086-2a>
有如周王亦未嘗著民庸于外自熙寧間稍就外補才¶
業寖顯各以所長自見為世豪英代不乏人曾未有位¶
極人臣出處繫海内重輕者若夫厯事四朝寵光赫奕<md:KR4d0243_SBCK_086-2a>¶以間平之賢躬曾閔之行出為龔黄之政入有旦奭之¶
望兼是數者而又壽考康寧子孫盛大始終無憾二百¶
四十餘年間其惟崇憲靖王乎鑰四掌玉牒嘗攷福國¶
公藝祖皇帝之元孫也建炎元年安僖為秀州嘉興縣¶
丞孝宗實生于官舍安僖生不及進用殁有追封賜諡
<pb:KR4d0243_WYG_086-2b>
之寵尋又築祠堂于行在所建園廟于塋域如濮安懿¶
王故事又升秀州為嘉興府所以寵賚之極矣王其長¶
子也安僖被服儒雅由舎選擢宣和元年貢士第交游¶
皆一時名公王在髫齡有成人風安僖肅重客必命王<md:KR4d0243_SBCK_086-2b>¶侍植立拱聴長而彌謹安僖任子請以先外表張似之¶
安僖大喜雖銓曹以法不許王之器識自少已不凡矣¶
紹興七年明堂恩奏補將仕郎十三年安僖薨王號慟¶
哀毁見者隕涕有㫖令秀州應辦王傾橐以襄事一毫
<pb:KR4d0243_WYG_086-3a>
不取于公家十八年授廸功郎秀州華亭縣尉邑苦多¶
盜王周行境内以五家為甲一家警盗則四家應之一¶
家容姦則四家同坐盜無所容焉有鹽鐵塘自金山海¶
口屬郡城二百里而近嵗久淤塞鹽運不通王建議疏¶
鑿卒賴其利齊國之喪以承重解官二十五年調宣州<md:KR4d0243_SBCK_086-3a>¶司法參軍既至㑹常平帑廩事發興獄逮繫甚衆守將¶
案前政王請寛假守不聴王曰法固甚重然官劾吏竄¶
則亡失者不可復得若少假嵗月庶可償納懲治未晩
<pb:KR4d0243_WYG_086-3b>
也代者得以保全尋為補足有囚當死王疑而爭之守¶
是獄掾觀望者隨靡王辯愈力後加詳讞罪止流役戚¶
方出戍道郡境津險而梁敝檄郡為桴筏期㑹迫甚郡¶
以屬王且行且謀凡官地有林木皆黙識之厯津梁則¶
度廣狹材既周用馳詣軍中勞以牛酒且告戚云筏材¶
已具役民恐不及事又非所習若調軍士五百繕治之<md:KR4d0243_SBCK_086-3b>¶可立辦也方既樂從王臨視優犒士卒競勸甫畢而師¶
至民不知役守益歎服三十年孝宗自普安郡王為皇
<pb:KR4d0243_WYG_086-4a>
子封建王是冬以舉主循從政郎明年夏添差兩浙西¶
路提刑司幹辦公事未赴特改宣義郎尋添差通判明¶
州三十二年六月孝宗受内禪八月除集英殿修撰知¶
台州隆興元年十二月以職事修舉擢敷文閣待制二¶
年秋潦暴漲加以潮溢亟遣舟濟溺者水將入城囊士¶
塞門補苴罅漏水殆及女垣不爾則民幾為魚矣細民¶
多以鬻鹽抵罪王深念之諭巡尉使嚴譏邏獲鹽則歸<md:KR4d0243_SBCK_086-4a>¶之官而縱其人獄訟為之衰息而嵗課自若也以治行
<pb:KR4d0243_WYG_086-4b>
改知明州充沿海制置使敵再犯邊嚴海道之備傳檄¶
不絶驚譌訩訩王命邀郵筒于遠郊宻受以入民始晏¶
然乾道元年嵗大歉飢民麕至分處寺觀發廩振救多¶
所全活真里富國大商死于城下囊齎巨萬吏請没入¶
王曰遠人不幸至此忍因以為利乎為具棺斂屬其徒¶
䕶喪以歸明年金人致謝曰吾國貴近亡没尚籍其家¶
今見中國仁政不勝感慕遂除籍没之例矣來者且言¶
死商之家盡捐所歸之貲建三浮屠繪王像以祈壽島<md:KR4d0243_SBCK_086-4b>¶
<pb:KR4d0243_WYG_086-5a>
夷傳聞無不感悦至今其國人以琛貢至猶問王安否¶
六月以獲海寇功陞敷文閣直學士二年冬以邦人舉¶
留再任益思所以恵民者定海有沈窖湖豪右侵築民¶
失其利開浚復舊蓄泄以時規模宏固抵今賴之又有¶
茅砧碶與慈谿接畛定海居上流旱則足以溉灌水則¶
以慈谿為壑紛爭久不定王以帥事行縣親視其宜俾¶
浚舊溝溝成兩邑皆利而爭者息矣三年秀王夫人寢¶
疾藥必親嘗衣不解帶既遭内艱擗踊攀號絶而復蘇
<pb:KR4d0243_WYG_086-5b>
溢米不入于口喪行邦人擁道送之面色深墨哀動行<md:KR4d0243_SBCK_086-5a>¶路四方賻禮日至自以俸餘足以終大事悉辭之五年¶
服除八月再知明州下車謁先聖顧瞻學宫頽敝大出¶
緡錢葺之自大成殿御書閣稽古明倫二堂以至齋舎¶
門廡為之一新增置書籍月課諸生所習以酒醴勸之¶
宗子不遵防檢者俾入學舎閑以規矩與生員同後多¶
修飾取科級者于是相與立生祠于東序制司水軍舊¶
屯于城外之江東時得㫖移定海軍于平江之許浦王
<pb:KR4d0243_WYG_086-6a>
請于朝謂定海控扼之衝不可撒備移制司軍以實之¶
增葺舊營度容萬竈又造鎧甲器械甚備璽書襃焉歸<md:KR4d0243_SBCK_086-5b>¶正揀汰軍士來者無所歸王為度地城隅為屋數十楹¶
以處之頃嵗膠西大㨗之後海波不驚而降者言始謀¶
本欲直犯吾境或譌傳連結髙麗者上下疑之王益治¶
戰艦嚴閲習以張軍聲遣郡人徐徳榮覘之得要領以¶
歸遂寛東顧之憂六年陞學士海寇葛明張甚王以方¶
略授將佐毎遇必勝王曰兵不可久也遣人諭以逆順
<pb:KR4d0243_WYG_086-6b>
禍福遂降羅拜于庭股栗莫敢仰視王為卻兵衞霽威¶
嚴以問始末明感泣悔懼願自效又進其黨詰之其脅¶
從者縱使復業寮屬謂明之罪不可貸且恐其飽則颺<md:KR4d0243_SBCK_086-6a>¶去王曰既懐來之反其鋒以為用餘孽不足平也奏請¶
授以官有以佚罰為言者王復奏曰誘之降而殺之後¶
日何以使人遂補將校又有倪徳號倪郎尤為難制遣¶
明禽捕人尤危之恐其合而為一也明感恩盡力徳技¶
窮亦從招服明年王以此轉一官願以分及將士復請
<pb:KR4d0243_WYG_086-7a>
以徳為禆將自是賊之巢穴虛實動息皆知情見力屈¶
姦黨破散海道一清以王善撫二人而用之也八年陞¶
顯謨閣學士九年陞龍圖閣學士皆以郡人借寇之請¶
也嵗饑糴價翔踊王曰此富者閉糴以幸災治之則益<md:KR4d0243_SBCK_086-6b>¶甚乃出二十萬緡遣人糴于浙西閉糴者計窮爭先出¶
糶米舟尋亦踵至其價大平饑而不害官無一金之失¶
而行者又得其利王之慮事周密類此在郡前後十年¶
政尚中和寛猛相濟平易近民千里安之禮遇寮寀人
<pb:KR4d0243_WYG_086-7b>
樂為用兩造在庭必据案究其情實多勸諭使平之其¶
抵于罪率從未減平反死囚至數十百人嘗獲鑄銅者¶
數輩謂曰汝欲希利而冒重禁耶人與錢二萬使易業¶
碎其器而書姓名于籍後犯決不貸也亦無敢再犯者¶
每曰節用愛人不易之道與其苛取急征以資妄用孰<md:KR4d0243_SBCK_086-7a>¶若量入為出以求裕乎不飾㕑傳不事包苴鄰郡交餽¶
盡歸公帑行之既久沛然有餘百廢具舉斂不及民以¶
郡之西湖為放生池扁其堂曰廣生列石于側刻採捕
<pb:KR4d0243_WYG_086-8a>
之禁待遇賓客不為豪侈而尊爼風流恩意周洽寓公¶
寄客皆得其歡心而不敢干以私也自以久去松楸屢¶
求閒退雖優詔狎至而歸志不囘淳熙元年十一月始¶
得請除端明殿學士提舉江州太平興國宫去郡之日¶
貴賤耋稺攀轅挽留出境不絶三年積官至朝奉大夫¶
二月換授安徳軍節度使提舉隆興府玉隆萬壽宫九<md:KR4d0243_SBCK_086-7b>¶月加開府儀同三司充萬壽觀使九年九月充明堂大¶
禮橋道頓遞使至是始見孝宗天顔感動清問款密王
<pb:KR4d0243_WYG_086-8b>
性素謹不敢以語人又朝于徳壽宫髙皇喜曰久欲見¶
卿撫勞甚至禮成加少保封滎陽郡王髙皇曰吾欲自¶
見篤睦之恩賜以玉帶十二年充郊祀别廟亞獻十四¶
年髙宗登遐王奔赴見孝宗于素幄龍輴啓塗事大體¶
重詔充總䕶使十五年六月加少傅八月充明堂禮頓¶
使十六年二月光宗龍飛以皇伯加少師紹興元年三¶
月詔入覲加太保嗣秀王仍賜甲第于安僖祠堂之側<md:KR4d0243_SBCK_086-8a>¶屢欲奉孝宗幸祠第王力辭憲聖慈烈皇后賜水月園
<pb:KR4d0243_WYG_086-9a>
堂曰瀛燕亭曰玉林湖州私第中又有堂曰慶遠圃曰¶
小隱樓曰溪山勝㮣扁榜皆三朝宸翰也紹熙中憲聖¶
洎孝宗光宗皆同中闈屢嘗臨幸光賁林壑詔益其地¶
並湖為複閣有司既度材矣王恐重費縣官又固辭焉¶
每侍清燕之閒兩宫皆待以家人禮王執禮愈恭語不¶
輕發一日孝宗宴私隆洽不覺前席密問潛龍時事王¶
遜避良久徐奏臣老矣不復記省問至再三終不敢言¶
孝宗笑曰何太謹也然以此益加愛重嘗召王及諸子<md:KR4d0243_SBCK_086-8b>¶
<pb:KR4d0243_WYG_086-9b>
宴于北宫之静齋孝宗曰近者元夕簫鼓之聲不絶斯¶
民自得其樂不欲禁止然物戒太盛為之惕然是夕不¶
飲酒僅啜一盃湯而已大抵人君不可不事節省若肆¶
意所為將何所不至王對曰陛下兢業如此雖堯舜無¶
以過自古人君誠能不溺于宴安則怠荒之念何從而¶
起孝宗深然之二年六月判大宗正事宗司任法太過¶
天族固賴以整肅而頗虧親睦之意王處以平恕厲以¶
亷恥鮮犯令者每言要當先教導而後齊之嘗建議别
<pb:KR4d0243_WYG_086-10a>
立宗學月書季攷以教天下之宗子請出餘禄以助贍<md:KR4d0243_SBCK_086-9a>¶給又以減宫廟員闕之多請復増數以優之事雖不行¶
識者韙之三年六月拜太師五年辭大宗正事七月主¶
上登極加皇伯祖免奉朝請九月充明堂亞獻詔加兩¶
鎮于是兼崇信軍節度使十一月充永阜陵&KR1238;宫禮儀¶
使慶元元年以復土拜中書令王以曠典五辭御筆答¶
曰遜避莫囘勉從所請可别議襃崇之禮乃詔贊拜不¶
名嘉泰改元賜第為火災延燔乞還湖州故居守園廟
<pb:KR4d0243_WYG_086-10b>
二年春趣召賜肩輿至殿門令子孫扶掖命有司復營¶
舊邸四月王丐歸九月癸亥薨于正寢遺奏訃聞上震<md:KR4d0243_SBCK_086-9b>¶悼輟視朝三日賵贈加厚賜棺含以蟬冠朝服斂遣内¶
侍押班左武大夫保康軍承宣使呉思忠等五人䕶喪¶
設祭之文甚寵曰藝祖造邦源深流長子孫繩繩百世¶
其昌巖巖秀邸不顯其光積久愈厚篤生賢王濯濯祥¶
麟玉質金相允文孝宗則友其兄召繇外藩賜第于京¶
迺分茅社于彼滎陽赤旂金節絢爛綏章文考念功曰
<pb:KR4d0243_WYG_086-11a>
篤不忘建祠秀園舊履是荒太師維垣衮衣煌煌爰暨¶
沖人應龍初翔宣力百為調娯多方予嘉乃勲臚句不¶
名紫㣲是令遜避勿遑貴極愈謙年耋益莊踰七望八<md:KR4d0243_SBCK_086-10a>¶熾昌壽臧子侍孫攜蟬冕相望王比來朝精神方强謂¶
當百年鎮此宗盟不遠伊邇降此弗祥維大父行生死¶
哀榮王實無憾典刑云亡緘辭徃尊寄哀一觴又遣太¶
常博士錢易直等軷祭于都門外文曰我伯祖父標的¶
宗英奉釐列邸隱然維城天胡忍予殱此老成爰飭邦
<pb:KR4d0243_WYG_086-11b>
典命使以行遥致奠斚以賁泉扄爰以量幣清酌齊牲¶
粢盛庶品用薦哀誠十一月癸卯諸孤奉王之喪葬于¶
烏程縣永新鄉成山之原王娶安徳帝姬之女信安郡¶
主宋氏父保慶軍承宣使駙馬都尉邦光實徽宗皇帝<md:KR4d0243_SBCK_086-10b>¶外孫也封衞國夫人先二十四年薨追贈齊魏國夫人¶
夙有懿範嫓徳娠賢用肥王家子男十人長師䕫興寧¶
軍節度使開府儀同三司充萬壽觀使以王之襄奉哀¶
毁而薨贈少師追封新安郡王諡恭滎次師揆檢校少
<pb:KR4d0243_WYG_086-12a>
保奉國軍節度使提舉佑神觀兼秀安僖王園令次師¶
垂定江軍節度使提舉佑神觀次師稷蚤亡次師禼深¶
州防禦使提舉佑神觀先五年卒贈昭慶軍節度使追¶
封信國公次師禹慶遠軍承宣使提舉佑神觀次師臯¶
保慶軍承宣使提舉佑神觀次師嵒朝奉郎新權發遣<md:KR4d0243_SBCK_086-11a>¶通州軍州事次師彌奉議郎添差通判嘉興軍府事次¶
師貢宣教郎添差通判廣徳軍事師嵒師彌師貢俱得¶
㫖除直秘閣未拜女三人長嘉興縣主適故朝議大夫
<pb:KR4d0243_WYG_086-12b>
直秘閣知蘄州軍州事鄭嗣宗蚤亡次永嘉郡主適故¶
宣教郎添差兩浙轉運司主管文字張似續次新安郡¶
主適朝奉郎直秘閣新權發遣髙郵軍事史彌堅孫男¶
二十四人希道朝散郎新權發遣嚴州軍州事希明承¶
議郎新權發遣黄州軍州事希遠通直郎添差通判慶¶
元軍府事希徳通直郎添差權通判衢州軍州事希永<md:KR4d0243_SBCK_086-11b>¶武翼郎特添差兩浙西路兵馬鈐轄湖州駐劄希顔故¶
儒林郎紹興府上虞縣主簿希行故將仕郎希古武翼
<pb:KR4d0243_WYG_086-13a>
郎特差行在㸃檢贍軍激賞酒庫所幹辦公事希純奉¶
議郎添差通判衢州軍州事希閔右千牛衞將軍權主¶
奉秀安僖王祠事希忼右干牛衞將軍希訓太子右監¶
門率府率權充秀安僖王園令希憕忠翊郎特添差兩¶
浙西路兵馬副都監嘉興府駐劄希栞承事郎新差監¶
臨安府糧料院希諟太子右監門率府率希呂忠翊郎¶
希怟成忠郎希復忠翊郎希邛承事郎餘五人未賜名<md:KR4d0243_SBCK_086-12a>¶補官孫女十人長永康縣主適通直郎知江隂軍江隂
<pb:KR4d0243_WYG_086-13b>
縣事胡元卿次適承務郎特改添差監兩浙轉運司造¶
船塲范莘次適保義郎新差幹辦御前中佐軍頭引見¶
司呉璞次適從仕郎特添差婺州觀察推官林爕次適¶
承事郎特添差通判嘉興軍府事韓杞次適承節郎新¶
差幹辦御前忠佐軍頭引見司呉珙餘未行曾孫九人¶
未賜名補官曾孫女十五人長適文林郎特改添差婺¶
州觀察推官沈煜餘尚幼嗚呼杜甫謂汝陽王為真天¶
人鑰謂崇王天人也其生也秀王夫人夢彩仗傳呼導<md:KR4d0243_SBCK_086-12b>¶
<pb:KR4d0243_WYG_086-14a>
朱袍而冕者直至寢所奏鈞天之樂既覺聲猶在耳免¶
乳之際香霧滿室終日方散及為安僖卜宅兆銜哀走¶
數百里惟烏程之菁山最佳卜之而吉然念力不能致¶
裴囘其處一叟忽前曰官豈姓趙而欲求葬地乎王矍¶
然曰汝何以知之叟曰嘗夢神告我矣指所卜之地以¶
售今寢園是也方丞郡時居湖心僧舍夢有形狀獰異¶
而繡衣者乘小舟環繞數四訶問之則曰公他日當為¶
地主故巡䕶爾既為守又嘗夢其人言有召公者過小
<pb:KR4d0243_WYG_086-14b>
橋人之憔悴與支體不具者紛紛求拯援甚哀尋見所<md:KR4d0243_SBCK_086-13a>¶召者曰適所見得無動心乎此曹久不安居願庇之唯¶
而覺莫知何故後出郊過一橋恍如夢所見而道旁藁¶
葬纍纍有暴露者王悟曰神豈以是望我耶悉為掩瘞¶
之晩嘗率鄉人禱雨道士伏章王盛服端立左右見嵲¶
屼久之暝而不跌頃之語人曰適覺神遊帝所以閔雨¶
告帝既許我矣翌日膏雨如注闔境告足翰林學士洪¶
公邁載于夷堅志尤詳神異之事固為難言如王之交
<pb:KR4d0243_WYG_086-15a>
于神皆明白而又有驗于後故屬纊之日起處如平時¶
夜尚觀書甫二鼓始覺體中有異集子孫告之曰時至<md:KR4d0243_SBCK_086-13b>¶矣了無怛化殆仙去矣嗚呼王真天人也王風姿秀挺¶
襟度粹夷忠孝誠篤恭儉謙勤皆其天分加以好學善¶
持論春秋二丁必具盛饌祭先聖于家塾率子孫拜之¶
四十年未嘗廢每曰熟讀論語一書平生受用不盡又¶
喜誦孟子間舉二書之疑與客反覆論辯又摭其㫖而¶
為言曰食色雖重禮義以安之富貴可求非道則不處
<pb:KR4d0243_WYG_086-15b>
又旁取釋老二家而為之説曰愛欲煩惱對治法門又¶
曰願有情皆得度無情保長生書之坐隅以自警嘗有¶
方外之士書廣大慈悲方便忍辱八字以獻其徒復為<md:KR4d0243_SBCK_086-14a>¶之辭幾數百言王書其旁曰廣大聖之事也慈悲仁之¶
用也方便智之功也忍辱謙之徳也㫖要在此奚俟多¶
言其人愕而退葢其所存者如此喜玩法書字畫温秀¶
如其為人賦詠賡酬愈出愈新多記詩詞筆端富麗棊¶
品甚髙皆其餘事居聞則以此自娯也寛厚有餘事秀
<pb:KR4d0243_WYG_086-16a>
王夫人尤謹迎養在官退食娯侍夫人必勉以恕服膺¶
慈訓不嚴而治未嘗案一寮屬作尉時有部使者責以¶
躬督人舟王無難色使者見王徒步亦悔之後其子將¶
丞屬邑久之不敢進王趣之且曰何待我之淺也終為<md:KR4d0243_SBCK_086-14b>¶剡奏丞至感泣燕居自怡申申夭夭無疾言遽色侍側¶
勝冠者衆童丱紛如也皆假之色辭第戒以謹守儒素¶
下至臧獲未嘗怒辱之不以貴盛自居嘗見丞相魏文¶
節公于山間先屏騶閧及門下車趨就賓廡呉興太守
<pb:KR4d0243_WYG_086-16b>
旦日拜表僅畢而謁已入矣賓客至前少賤亦為之加¶
禮總角朋游雖寒左皆能記憶至録其小字以示不忘¶
鄉人為真率之集以勢位遼絶不敢有請王曰非所聞¶
也竟與之周旋自奉至薄食不重味器不華飾衾襦用¶
布浣濯紉補不棄也買屋而居稍加葺治詹事王公十<md:KR4d0243_SBCK_086-15a>¶朋為守歎曰某起書生築屋尚窮事力意邸第必極輪¶
奐之美今見之使人媿歎親舊之貧者月有廩給嫁娶¶
病故隨髙下濟之雨雪日久則令人走閭里賑施嬰孩
<pb:KR4d0243_WYG_086-17a>
遺棄則募乳者收育之葢用之以義者則所不吝也鑰¶
父子兄弟出入王門晩預班綴時得進拜眷撫有加焉¶
王在朝端山立玉色貂蟬寶帶進止有度照映班列固¶
已增重朝廷紹熙末年徃來兩宫調虞密勿若不動聲¶
色而外廷屬目倚王以為重造厀從容多有獻替一語¶
不露于人或有以傳聞求質者但曰無之故莫得聞焉<md:KR4d0243_SBCK_086-15b>¶此鑰所親見者兼直禁林王之加恩兩鎮拜中令三制¶
皆忝視草迨丐外而歸隆暑中訪别于官舍屏居海角
<pb:KR4d0243_WYG_086-17b>
不敢以姓名入脩門王賜之書且致酒殽之饋若施于¶
敵已者銘于心不敢忘也王之訃聞識不識皆有殄瘁¶
之痛惟明之人去思最深至流涕相弔葬既不及為執¶
紼之役亟走五詩以寓哀挽之私王之諸子自少保而¶
下遠寄事實俾狀王之行將以求墓隧之碑鑰不佞竊¶
惟王之抱負非淺陋者所能究識爰自建節之後富貴¶
逼人名位日尊而所藴自是無由表見于外人但見其<md:KR4d0243_SBCK_086-16a>¶養威重保明哲而已盛徳全美細事本不必書王自少
<pb:KR4d0243_WYG_086-18a>
涉厯至多克勤小物持循有素故能善始以終為一代¶
宗工重臣正以平時踐履積而至此故亦不得而略也¶
敢具列之告于太史氏以備採擇謹状<md:KR4d0243_SBCK_086-16b>¶　
　
　
　
　
<pb:KR4d0243_WYG_086-18b>
　
　
　
　
　
　
　
　攻媿集巻八十六
