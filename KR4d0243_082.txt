# -*- mode: mandoku-view; -*-
#+TITLE: 攻媿集
#+DATE: 2015-09-11 12:36:46.730457
#+PROPERTY: ID KR4d0243
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 82
#+PROPERTY: FILE SB04n0272-082攻媿集-卷第八十二.
<pb:KR4d0243_SBCK_082-1a>¶
攻媿集卷八十二¶
　　　　　宋　樓　鑰　撰¶
　祝文(農文三首合為一卷已缺佚無存又有青詞三/案原目此卷前有致語十五首上梁文四首勸)¶
(道場祈醮佛寺功徳求僧募縁之作今竝刪去/十四首别為一卷疏文九十六首分為二卷大率)¶
　　温州修大成殿祝文(教授)¶
殿久弗葺隳蠧日甚神像在兹懼将壓焉易敝從新飭¶
工伊始恐驚神靈不敢不告¶
　　台州謁廟祝文(通判)¶
　　　東嶽行祠¶
<pb:KR4d0243_SBCK_082-1b>¶
泰嶽以膚寸之澤及天下功利之在民物者何止一邦¶
鑰佐郡此來伏謁祠庭巖巖之瞻邈在天外神聽則近¶
尚其顧歆¶
　　　靈康行祠¶
惟神之祠肇于永康而靈響之著盛于台城乃崇寜元¶
祀曾祖來守以神之隂功聞于朝是以有仁濟之封鑰¶
佐郡此來所以事神者何敢不肅祗事之始先欵祠下¶
靈康之謁少俟朝夕惟神其鑒之¶
　　　諸廟¶
<pb:KR4d0243_SBCK_082-2a>¶
州之民吏治其明神理其幽神之血食于此既久功利¶
之及民者深鑰佐郡此來祗謁祠下吏之事不敢不勉¶
惟神其隂佑之¶
　　　靈康正廟¶
王之威神震于一方疫癘雨暘罔不禬禳昔曾大父來¶
守海邦列功于朝侯封有光鑰兹叨佐州祗敬靈響巋¶
然祠庭襟山帶江千載喬木鬱乎蒼蒼再拜致謁肴鮮¶
酒薌願廣隂佑保綏此疆十雨五風豐年穰穰吏責茍¶
逃神賜敢忘¶
<pb:KR4d0243_SBCK_082-2b>¶
　　辭廟祝文¶
　　　先聖¶
夫子曰君子學道則愛人鑰未知道而願學焉羨員此¶
邦所未厎于戾者夫子之教也今去矣敢敬致辭然夫¶
子之道無乎不在鑰之心亦當無乎不勉蓋夫子之廟¶
可辭而道不可須臾離也¶
　　　諸廟¶
鑰贅倅此邦首尾二年年榖順成無菑無害神之福吾¶
民者如此而吏之被賜也尤為不貲今去矣祇拜祠下¶
<pb:KR4d0243_SBCK_082-3a>¶
非敢邀福于身願神之福吾民者千載猶今日也¶
　　温州謁廟祝文(知郡)¶
　　　先聖¶
夫子之道萬世所尊夫子之尊萬國所共鑰頃嘗分教¶
今十五年奉釋奠之舊儀葺大成之廣殿兹叨假守尤¶
仰師尊夫子有言曰敬事而信節用而愛人使民以時¶
鑰雖不敏請事斯語惟夫子實鑒之¶
　　　諸廟¶
永嘉内外百神咸著靈響(創祠此邦民已受賜/海神/祠山云惟王威徳著于東南)¶
<pb:KR4d0243_SBCK_082-3b>¶
(室威徳著于是邦/云惟王勲業冠于唐)鑰頃嘗客授祈報屢矣兹焉假守¶
獲共香火之奉今嵗旱災甚廣獨吾州有年神之賜厚¶
矣國家張官置吏凡以為民祀典所載亦惟有功于民¶
者祀之秋氣方中岌岌然以風濤為憂愁霖未止願亟¶
開霽以全農功鑰不敏竭力以祗王事惟神有以相諸¶
幽則吾民其庶㡬乎祗謁之初敢敬以告¶
　　祭酺神祝文¶
惟周禮族師之職春秋祭酺鄭康成云蝝螟之酺慶厯¶
之制有蝗蟲則祭煕寕議臣欲每嵗春秋行禮終不果¶
<pb:KR4d0243_SBCK_082-4a>¶
行乃閏五月丙戌以蟲螟爲害祭以致禱賴神之賜隨¶
卽衰息兹當晚禾秀茂之際又有食其心者士民以前¶
日之靈異來請不憚再瀆復舉斯典詩云靡神不舉靡¶
愛斯牲而況明神見之禮經著之祀典専職于蝝螟者¶
吏不敢辭其勞神其不倦于應俾田祖之神畀之炎火¶
以全嵗事于垂成不亦休哉¶
　　辭廟祝文¶
　　　先聖¶
嗚呼聖人之言可寳萬世而況吾夫子集大成而又拔¶
<pb:KR4d0243_SBCK_082-4b>¶
其萃者乎夫子之言曰道千乗之國敬事而信節用而¶
愛人使民以時鑰不肖試郡以來伏謁之始固嘗請事¶
斯語黽勉萬一由是得二年之間田里相安今去矣敢¶
以展謝四五年間十修釋奠之禮顧瞻廟庭不忍遽去¶
若拳拳願學之志又非止乎此也¶
　　　諸廟¶
惟明神福永嘉之民民之謹奉香火于兹有年矣鑰試¶
郡此來荷神之休凡有禱祠無不響答今歳尤幸十雨¶
五風以迄康年晚禾闕雨不免煩瀆秋髙氣清忽霈膏¶
<pb:KR4d0243_SBCK_082-5a>¶
澤豈么麽能動神聽蓋千里之幸也吏之撫民不過二¶
三年鑰拳拳此邦無異鄉社今去矣既謝靈貺神其加¶
惠斯民于無窮哉¶
　　工部加贈焚黄祝文四首¶
國家蕆事于南郊大賚四海鑰以叨列朝籍贈先考為¶
中散大夫嗚呼惟樓氏世有積徳衣冠相襲既百三十¶
餘載矣自曽大父金紫而下階官至朝議者三人俱不¶
及生登五品我先考厯仕㡬一甲子謹廉周密始終無¶
玷闕官簿益髙壽七十有六而束于新制乃今而後得¶
<pb:KR4d0243_SBCK_082-5b>¶
之仲兄既不勝喪遂不得同致卹典焚黄九京追痛罔¶
極伏惟昭鑒歆承寵渥¶
鑰伏自淳熙十四年七月假守永嘉辭拜塋下聖朝恩¶
賚動及泉壌先君贈典乃至于八前四者固嘗燔黄以¶
告矣今皇帝登極已而鑰遷秩中奉又遇明堂大禮累¶
贈先君為正議大夫今者鑰由權吏部尚書丐郡得婺¶
按故事以請于是遂有正奉之贈歸掃松楸涙沾宿草¶
敢以四告併侈上恩惟我先君位不稱徳積慶流衍十¶
年之間寵渥踵至不肖子鑰蒙被遺澤年除歳遷寖逾¶
<pb:KR4d0243_SBCK_082-6a>¶
分量幸逃譴何得遂一歸皆先君之賜也尚惟祗服命¶
數以佑我後人于無斁¶
惟皇帝御宇之四年親祀南郊霈大澤于天下追榮之¶
恩普及泉壤嗚呼顯考積厚流光鑰不肖祗服義方慿¶
藉隂佑幸不墜門户以為先君羞十有四載之間告第¶
燔黄至是而九兹敢以宣奉大夫之命薦于塋域顧瞻¶
松楸音容如在尚惟歆鑒式綏寵渥¶
伏自嘉泰三年郊祀大禮考加贈銀青光禄大夫妣加¶
封安康郡夫人恩命未頒顯妣遽棄諸孤憂苦摧割未¶
<pb:KR4d0243_SBCK_082-6b>¶
遑蕆事去歳天子宗祀合宫又贈考金紫光禄大夫妣¶
安定郡夫人嗚呼顯考捐館于今二十有六年告第之¶
典至十有二今既視秩天官追蹤曾祖顯妣克享上壽¶
石窌啓封至再至三康寜考終洊更大郡餘慶所暨燕¶
及孫曽世受國恩存歿俱幸惟是奉顯妣色養之久近¶
經初忌又首行燔黄之禮鑰等不勝哀慕之劇謹併以¶
四告三黄展儀塋下¶
　　移長汀菴祭告祝文¶
　　　三代并陪葬位¶
<pb:KR4d0243_SBCK_082-7a>¶
鑰等罪逆酷罰母氏大寜郡太夫人汪氏傾逝伏自淳¶
熙十年先考葬于長汀祖庵之後是時即議少遷冡舍¶
因循二十餘年兹以母氏卜日合祔移菴于左敢先奉¶
祖考神主于享亭庶免斤斧工役驚動神靈俟新菴之¶
成復還廟室伏惟鑒察密賜隂佑俾大事克修鑰等不¶
勝哀痛感激之至¶
　　　先君工部¶
嗚呼先考之葬二十餘年矣體魄安静子孫蒙休久議¶
遷移祖菴不敢輕易天禍我家母氏大寕郡太夫人以¶
<pb:KR4d0243_SBCK_082-7b>¶
正月九日棄諸孤攀號擗踊痛割何極鑰等忍死力貧¶
已豫卜十二月八日丙申奉太夫人之喪祔先考之墓¶
将以此月二十二日丙辰解屋填基伏恐驚動神靈先¶
于今日設祭昭告惟我先考黙相大事使區區孝誠早¶
遂素志永奠二親九原之居不勝悲痛感激之至䘏典¶
将頒燔黄未果寒食之節以凶服不敢墓祭挂旛追薦¶
併惟歆鑒痛吾母之不及見也¶
　　　土地¶
先祖少師之葬建立菴舍今八十年其鎮安松楸保佑¶
<pb:KR4d0243_SBCK_082-8a>¶
存歿惟神是賴兹以母氏大寕郡太夫人之喪将祔于¶
先考光禄之墓豫卜吉日遷菴于左方伏恐有冒明神¶
謹用昭告奉神位稍就西廂俟工役訖事别當築室妥¶
靈永祗香火惟神鑒察尚隂相之¶
　　　畢工奉安神主¶
長汀建菴垂八十年物各有數撤而新旃顯考之藏安¶
康合焉惟此舊基實蔽新阡忍死竭力徙于東偏土木¶
初興神主告遷兹焉訖役奉以言旋載髹新位敬書掲¶
䖍捨舊從新憑依永傳佑我後來慶系其綿¶
<pb:KR4d0243_SBCK_082-8b>¶
　　鄉校奉安先生祠堂祝文(部/代工)¶
惟我曾祖以古學起家不務仕進退而教授鄉校一時¶
名公横經授業最爲盛際里人推本文風之所由興相¶
與祀于學有年矣近又請于郡願徙祠東序以致尊尚¶
之意郡太守欣然從之遂爲四明美事衰族預有榮焉¶
粤子孫不敢以是勤鄉曲身任其責堂宇一新像設嚴¶
備其率子弟祗拜祠下以妥先生之靈世蒙餘休懼弗¶
克稱繼自今歳時瞻敬其勉進學業惟孝惟友以庶幾¶
先生之風以無負里人之意惟先生其鑒之¶
<pb:KR4d0243_SBCK_082-9a>¶
　　立皇太子祭諸廟祝文(温州守/以下代)¶
皇帝惟宗祧之重豫建太子以固國本爰推恩沛惠綏¶
萬方凡郡國大小之神有功及民者命長吏咸致敬焉¶
惟神廟食兹土法應得祀謹涓吉辰(遣某官/一作謹)奉酒醴牲¶
牢以薦馨香神之聽之相我千里之民自今無或有旱¶
潦疫癘之災仰以答上之賜俯以為邦人之休顧不在¶
兹乎¶
　　海神廟祈謝祝文¶
　　　祈雨五首¶
<pb:KR4d0243_SBCK_082-9b>¶
惟神相唐若旱作霖精爽凛然廟食歳深民以旱告吏¶
實疚心潔齋致禱罔或弗欽願沛膏澤視古猶今庶幾¶
歎愁變為謳吟¶
海邦之民神所勞驕陽傷農下無告吏實不肖心是悼¶
三日再瀆神勿躁旱魃既虐風亦暴吹雲使醨氣不冒¶
平疇良苖日就燥安得上天隂雨膏神兮至靈随所禱¶
牲牢馨香敢忘報¶
夏旱致禱神既應之驕陽復興實慙再瀆暑氣日甚嘉¶
榖将槁吏無所告惟神是求願為甘露迄成歳事靈應¶
<pb:KR4d0243_SBCK_082-10a>¶
益彰報敢後哉¶
頃歳夏旱秋而得雨農功雖失尚收桑榆惟今之災秋¶
晚未巳千里内外日以告病間有火驚無敢安處麥不¶
入土後日可憂瀆神再三顧豈得已願為膏澤捄此疲¶
氓¶
三時務農以神為命雨暘不若随禱輒應農事既閒人¶
亦少休旱暵吿病惟神之求連甍而居甘井枯竭宜寒¶
而燠疫癘将孽神芘斯民尚聽禱祈三日之霖拱而竢¶
之¶
<pb:KR4d0243_SBCK_082-10b>¶
　　　迎神像行道祈雨¶
旱災致禱雖日造于靈祠甘澍愆期意尚虧于舊禮願¶
同佛像周厯郡城列處黄堂慰萬衆瞻依之切悉裒緇¶
侶盡六時諷唄之勤庶神力之益彰俾雨師之速應人¶
所欲者神其聽之¶
　　　謝雨四首¶
夏旱而雨功歸于神神安厥居蓋亦未㡬秋陽為虐于¶
于復來不以為瀆而不我聽三日之澤如響應聲苖興¶
勃然一稔可待神之賜也敢謂偶然敬拜于庭神其來¶
<pb:KR4d0243_SBCK_082-11a>¶
格¶
神居是邦民之司命曰雨曰暘來禱必應亢旱既久千¶
里告病迎處黄堂用彰禮敬人心惶惶神實來聽以隂¶
以雨不俟雩禜肅神之歸如初之迎掲䖍妥靈牲酒斯¶
盛或言海氣則風之證祈佑農功俾終有慶¶
秋日亢陽正此無告海風助虐其何以堪吏之不徳不¶
能銷去精祈未既靈貺已昭神之愛民若父于子隨禱¶
而應是焉可誣尚請于朝以伸陽報¶
旱災之餘人心易恐雨小不應千里嗷嗷所不甚恐惟¶
<pb:KR4d0243_SBCK_082-11b>¶
神是恃衛公精爽凛然如生膏澤所霑闔境告足率屬¶
來謝其敢不䖍尚冀時若以汔稔歳¶
　　　祈晴二首¶
惟神廟食之久于民有功曰雨曰暘調護無爽吏政實¶
愆致此隂沴雨雪不已欲耕未能怨咨無告惟神是賴¶
毋以吏故而害于民廓清頑隂使遂開霽吏敢不勉重¶
為神羞¶
春耕欲雨多則告病人既無厭神亦難應然念此邦倚¶
神為命淫霖未巳隂沴日甚嘉種不蘖汨于深濘東作¶
<pb:KR4d0243_SBCK_082-12a>¶
茍失曷為農慶日在甲子占匪休證驅斥雨師惟神之¶
令有禱于兹神其來聽¶
　　　謝晴¶
春霖太甚良農病之吏求于神日俟嘉應上勤宵旰徳¶
音四馳曾不淹辰廓清氛翳回視四野物物昭蘇神實¶
相唐功著千載燮調之妙又及我朝曰雨曰暘尚期終¶
惠¶
　　　祈雨雪¶
惟兹東嘉歳事屢愆神厚其賜書大有年農隙而旱敢¶
<pb:KR4d0243_SBCK_082-12b>¶
瀆神聽泉竭麥枯人亦告病歳云暮矣煖然如春又恐¶
疫癘重困吾民立雲滃興密雪交下益以霡霂潤及原¶
野是在明神不勞餘力倘終芘之何以報徳¶
　　　謝雪¶
冬温不雨為嗣歳憂致禱于神靈應如響微雪欲作先¶
集于霰報神之賜庸有既乎¶
　　　發海舟¶
郡祗天子命遣巨艦數十艘由海道以戍四明惟神廟¶
食此邦靈應如響願隂相之俾往來鯨波如乗安流無¶
<pb:KR4d0243_SBCK_082-13a>¶
有驚畏則所以報神者敢怠哉¶
　　　禳謝颶風三首¶
永嘉災荒首尾十年今歳之稔近所無有時暘時雨神¶
賜實宏秋霖未巳害我穡事積隂之久或致颶風窮民¶
易驚愁嘆相屬垂成之賜惟神是依驅除雲師使見白¶
日風伯退聽鳴條不聞倘終惠之其敢忘報¶
魯有爰居止于東門展禽曰今其有災乎是歳也海多¶
大風先事之占有可信者此邦歳苦颶風邦人畏甚春¶
有飛雪以秋為期暑雨未休深恐馴致惟神靈響千里¶
<pb:KR4d0243_SBCK_082-13b>¶
具依是用祗謁祠下豫罄丘禱曰暘曰雨神已佑之于¶
前其終惠之汔我穡事¶
吏實不肖無功于民神曷芘之隨禱輒應反風之感雖¶
曰偶然如神之靈答貺昭甚震風凌雨一昔掃除祗謝¶
祠庭其敢不恪¶
　　龍女廟祈雨祝文二首¶
旱潦有數天實爲之千里之潤神實司之歳以旱告将¶
困吾民天高難諶用求于神幽蟄奮起霈然膏澤俾成¶
豐年何以報徳¶
<pb:KR4d0243_SBCK_082-14a>¶
靈貺在民廟食久矣靈雖不渝祠則甚圯旱禱未答或¶
其在是吏職養民視飢猶已神相于幽休戚共只願噓¶
立雲沛澤千里何以報神葺祠舊址丹青相輝棟宇豐¶
侈神之聽之誓有如水¶
　　二龍潭請聖水祝文¶
歳以旱告靡神不舉百榖方仰于膏雨神龍猶卧于靈¶
湫爰遣屬僚修郡故事仍将緇流諷唄致禱挹彼注兹¶
雖曰聖水一勺之多賦靈于中端如泰山膚寸之潤三¶
日之霖将于此乎求之神尚肯來慰此渇望¶
<pb:KR4d0243_SBCK_082-14b>¶
　　迎四龍王行道祝文¶
深山大澤是生神龍旱魃為灾迎之幽宫聖水一勺神¶
在其中甘霖未施吏罔措躬旗旄幡幢往從紺容願驅¶
妖沴回禄祝融願呼羣靈屏翳豐隆尊居黄堂指麾成¶
功膏雨浪浪黍苖芃芃策勲而歸報神何窮¶
　　巾子山龍潭請聖水祝文¶
記曰天降時雨山川出雲然惟神龍所居則膚寸之雲¶
雨輙應之郡苦亢旱祈禬之禮徧于羣神雲出相望膏¶
澤禾下竊惟巾子山一郡之望真龍之所居也謹命縣¶
<pb:KR4d0243_SBCK_082-15a>¶
大夫修敬靈湫勺聖水以伸誠禱願興雲霓沛以甘雨¶
以慰渇想以蘇千里以示神應于無窮不其休哉¶
　　九龍潭請聖水祝文¶
神龍之居實為靈山旱憂吾民神不得閒從人之來奮¶
起幽蟄來即公堂杯水可挹玄雲四興千畝含滋為此¶
澤者非神而誰求之于初萬目所矚于以将之其敢不¶
肅神乎既居願安幽宫節宣雨暘相予屢豐¶
　　平水王禱旱祝文¶
亢陽為虐方憂誠禱之未孚故老有言始悟靈神之在¶
<pb:KR4d0243_SBCK_082-15b>¶
邇謂護國通天之號有濟民惠物之功比歳以來幽祠¶
寖廢既上雨旁風之未免何西廂東序之足觀雖吏民¶
已謹于祈禳而守宰久愆于禮敬旱既太甚咎或在兹¶
聞之惕然其敢寜止爰陳菲奠來謁明靈伏願矜小己¶
之寡聞憫斯人之無告沛乎百里之潤為之三日之霖¶
誓率耄倪益謹牲牢之報且令棟宇聿觀輪奐之新¶
　　郭先生廟祈雨祝文¶
維兹斗城先生卜之厯千百年民用安之亢陽有禱神¶
又聽之廟貌之崇後其圖之¶
<pb:KR4d0243_SBCK_082-16a>¶
　　祭勾芒神祝文二首¶
正月惟閏既望始春甘雨霢霂土膏墳興祀牛于門協¶
氣是迎司我穡事惟帝與神歆此菲奠用介豐登¶
維時發春盛徳在术帝實主之神實輔之迺祀土牛用¶
介穡事其尚居歆以迄康年¶
　　春賽諸廟祝文¶
惟神功利及物廟食此邦維暮之春聿修歳祀涓辰致¶
潔徼福于民神之聽之惠我無疆¶
　　畢文簡公祠堂奉安祝文(台州)¶
<pb:KR4d0243_SBCK_082-16b>¶
興國之初台爲王土擢公朝行首綰郡組宣暢皇風蠲¶
除虐賦去厯華途爲公室輔遺愛一方美談千古君子¶
人歟章聖天語迺昔尤侯建祠黌宇遺像未設闕典思¶
舉傳之番易冠佩容與道貌睟然爭先快覩鑰去二百¶
年叨繼前武敢曰尚友庶㡬趨步于以奠之掲示儀矩¶
曰士曰民惟敬惟慕¶
　　鄉校序拜奠謁祝文(人/代鄉)¶
　　　先聖¶
夫子于鄉恂恂爲先鄉人飲酒後杖者出正月之吉敬¶
<pb:KR4d0243_SBCK_082-17a>¶
拜殿庭退序長幼仰遵聖訓兹與鄉人飲酒以齒謹以¶
清酌薦籩式陳明獻¶
　　　兗國公¶
惟公亞聖苦孔之卓非禮勿動不改其樂願言睎之敬¶
拜于學兹與鄉人飲酒以齒釋菜于先聖謹以薦籩之¶
禮配陳明祀¶
　　　鄒國公¶
學以明倫孝悌具申徐行後長舜予何人鄉黨尚齒遺¶
言是遵兹與鄉人飲酒以齒釋菜于先聖謹以薦籩之¶
<pb:KR4d0243_SBCK_082-17b>¶
禮配陳明祀¶
攻媿集巻八十二¶
<pb:KR4d0243_SBCK_082-18a>¶
